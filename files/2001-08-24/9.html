---
date: '2001-08-24'
id: DA3E
page: 11
number: 164
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 30 de xullo de 2001 pola que se convoca concurso para a provisión de
  postos de traballo vacantes das escalas de finanzas da Xunta de Galicia.
range: Orde
url: 'https://www.xunta.gal/dog/Publicados/2001/20010824/AnuncioDA3E_gl.html'
---
<p>Segundo establece o artigo 27 da Lei 4/1988, da función pública de Galicia, o concurso constitúe o sistema normal de provisión de postos de traballo vacantes na Administración.</p>
<p>Esta consellería, de conformidade co establecido na citada lei, modificada pola Lei 3/1995, do 10 de abril, o Decreto 93/1991, do 20 de marzo, o artigo 18 da Lei 30/1984, do 2 de agosto, de medidas para a reforma da función pública modificado pola Lei 13/1996, do 30 de decembro, de medidas fiscais, administrativas e da orde social, e demais normas concordantes, acorda convocar este concurso de méritos para a provisión dos postos de traballo vacantes das escalas de finanzas da Xunta de Galicia dotados orzamentariamente que se relacionan no anexo I desta orde de conformidade coas seguintes</p>
<p>Bases</p>
<p>I. Requisitos de participación.</p>
<p>I.1. Só poderán participar neste concurso os funcionarios/as das escalas superior e técnica de finanzas da Xunta de Galicia que reúnan os requisitos esixidos para desempeña-los postos ós que se opta conforme o especificado en cada caso no anexo I desta convocatoria, salvo aqueles que leven menos de dous anos desempeñando un posto definitivo obtido por concurso.</p>
<p>Ós funcionarios que accederan ás escalas de finanzas da Xunta de Galicia por promoción interna e permaneceran no posto de traballo que desempeñaban, computaráselles o tempo de servicios prestados no dito posto no corpo de procedencia para os efectos do disposto no parágrafo anterior.</p>
<p>I.2. Non poderá participa-lo persoal docente, investigador e sanitario ó que se refire o artigo 1.2º da Lei 4/1988, do 26 de maio, da función pública de Galicia, salvo para os postos de Administración educativa, investigadora e sanitaria de conformidade co que dispoñan as RPT, nin o persoal regulado pola Lei 17/1989, do 23 de outubro, de creación de escalas de persoal sanitario ó servicio da Comunidade Autónoma.</p>
<p>I.3. Están obrigados a participar neste concurso os funcionarios das escalas de finanzas da Xunta de Galicia que estean en situación de destino provisional nelas e reúnan os requisitos esixibles nesta</p>
<p>convocatoria e anexos correspondentes, debendo solicitar tódolos postos de traballo ós que poidan acceder, todo iso de conformidade co establecido no artigo 58 da Lei 4/1988, do 26 de maio, modificado pola Lei 3/1995, do 10 de abril. No suposto de incumprimento do anterior serán declarados de oficio en situación de excedencia voluntaria.</p>
<p>I.4. Poderán solicitarse por orde de preferencia as vacantes que se inclúen no anexo I desta orde, sempre que se reúnan as condicións esixidas nel.</p>
<p>Os erros manifestos que puidesen advertirse poderán ser emendados de oficio ou por petición da parte interesada, e serán apreciados libremente por parte da comisión de valoración á que se fai referencia na base VI.</p>
<p>I.5. Así mesmo, os funcionarios das escalas de finanzas que o desexen poderán solicita-los postos que resulten vacantes a consecuencia da resolución deste concurso, especificando a súa preferencia de acordo cos seguintes datos:</p>
<p>-Localidade (só poderá solicitarse para unha única localidade).</p>
<p>-Nivel do posto de traballo ó que opte (especificando o nivel mínimo que se solicita).</p>
<p>Os postos resultantes adxudicaranse de acordo coas puntuacións obtidas de conformidade co baremo que rexe neste concurso.</p>
<p>I.6. Unha vez transcorrido o período de presentación de instancias, as solicitudes formuladas serán vinculantes para o peticionario e os destinos adxudicados serán irrenunciables, salvo que se obtivese outro destino mediante convocatoria pública antes de finaliza-lo prazo de toma de posesión.</p>
<p>I.7. De acordo co disposto na vixente RPT, é requisito indispensable para a cobertura dos postos de traballo a pertenza ás escalas de finanzas e ás súas especialidades que corresponden a cada posto de traballo segundo se sinala na columna corpo/escala do anexo I.</p>
<p>-Escala superior de finanzas:</p>
<p>A9.1. Especialidade de inspección financeira e tributaria.</p>
<p>A9.2. Especialidade de xestión tributaria.</p>
<p>A9.3. Especialidade de intervención.</p>
<p>-Escala técnica de finanzas:</p>
<p>A9.4. Especialidade técnica de inspección financeira e tributaria.</p>
<p>A9.5. Especialidade técnica de xestión tributaria.</p>
<p>A9.6. Especialidade técnica de contabilidade e intervención.</p>
<p>II. Valoración de méritos:</p>
<p>A valoración dos méritos para a adxudicación dos postos de traballo efectuarase conforme o seguinte baremo:</p>
<p>II.1. Grao persoal consolidado.</p>
<p>Polo nivel 16 de grao consolidado: 1 punto.</p>
<p>Por cada unidade de nivel que exceda de 16: 0,15 puntos.</p>
<p>Puntuación máxima deste epígrafe: 4 puntos.</p>
<p>Nos supostos en que os funcionarios non teñan consolidado ningún grao persoal ou este sexa inferior a 16 computarase, para os efectos de puntuación neste punto, o nivel mínimo correspondente ó intervalo de niveis do grupo do corpo ou da escala á que pertenza o funcionario.</p>
<p>II.2. Valoración do traballo desenvolvido.</p>
<p>A valoración do traballo desenvolvido efectuarase de acordo cos seguintes criterios:</p>
<p>Só se computarán os traballos desenvolvidos nos últimos cinco anos como funcionario de carreira nos distintos grupos.</p>
<p>A valoración efectuarase da seguinte forma:</p>
<p>a) Por cada ano ou fracción superior a 6 meses de traballo desenvolvido, sempre que o posto solicitado sexa inferior ó posto desempeñado en máis de dous niveis: 0,60 puntos.</p>
<p>b) Por cada ano ou fracción superior a 6 meses de traballo desenvolvido, cando o posto desempeñado e o solicitado teñan igual nivel ou o posto solicitado sexa inferior ó posto desempeñado ata dous niveis: 0,40 puntos.</p>
<p>c) Por cada ano ou fracción superior a 6 meses de traballo desenvolvido, sempre que o posto solicitado sexa de nivel superior ó desempeñado: 0,20 puntos.</p>
<p>d) Por permanecer no mesmo posto os últimos cinco anos: 0,15 puntos por cada ano ou fracción superior a seis meses.</p>
<p>Exclúense desta puntuación, de se-lo caso, aqueles anos que correspondan ós dous de permanencia obrigatoria tras obte-la praza de que se trate por concurso.</p>
<p>Para os efectos anteriores, os servicios prestados na situación de comisión de servicios puntuaranse como realizados no posto de orixe do funcionario.</p>
<p>Puntuación máxima deste epígrafe: 3,75 puntos.</p>
<p>II.3. Cursos de formación e perfeccionamento.</p>
<p>Por cursos organizados e impartidos directamente pola Escola Galega de Administración Pública, INAP, escolas oficiais de formación das administracións públicas, centros competentes en materia de formación dependentes dos distintos organismos das administracións públicas, universidade e Inem, así como os cursos informados favorablemente pola</p>
<p>EGAP ou homologados por esta ou polo INAP, todos eles relacionados coas funcións propias do posto ó que se opte.</p>
<p>A valoración dos cursos farase de acordo cos seguintes criterios:</p>
<p>Ata as primeiras 25 horas, 0,1 puntos. Por cada hora que exceda este número, 0,01 puntos por hora. Se non se acredita a duración entenderase de ata 25 horas.</p>
<p>Puntuación máxima deste epígrafe: 3 puntos.</p>
<p>Non se valorarán os diplomas relativos á asistencia a xornadas, seminarios, simposios e similares.</p>
<p>II.4. Grao de coñecemento do idioma galego.</p>
<p>Iniciación ó galego: 1 punto.</p>
<p>Perfeccionamento de galego: 2 puntos.</p>
<p>Linguaxe administrativa, nivel medio de linguaxe administrativa local galega ou de linguaxe xurídica galega, os ciclos elemental e superior dos estudios de galego das escolas oficiais de idiomas: 3 puntos.</p>
<p>En caso de acreditar máis dun grao de coñecemento de galego, só se computará o superior.</p>
<p>Só se lles concederá validez, no que se refire á acreditación do coñecemento do galego, ós cursos, estudios ou titulacións homologadas pola Dirección Xeral de Política Lingüística da Consellería de Educación e Ordenación Universitaria.</p>
<p>II.5. Antigüidade:</p>
<p>Servicios prestados nas administracións públicas:</p>
<p>Por cada ano ou fracción superior a 6 meses de servicios como funcionario de carreira: 0,15 puntos.</p>
<p>Puntuación máxima deste epígrafe: 4,5 puntos.</p>
<p>Para estes efectos computaranse os recoñecidos polo órgano competente que se prestasen con anterioridade á condición de funcionario.</p>
<p>II.6. Polo grupo ó que pertence o funcionario e desde o que participa no concurso outorgaranse os seguintes puntos:</p>
<p>Por pertencer ó grupo A: 5 puntos.</p>
<p>Por pertencer ó grupo B: 4 puntos.</p>
<p>II.7. Titulacións académicas.</p>
<p>-Graduado escolar, formación profesional de 1º grao ou equivalente: 0,20 puntos.</p>
<p>-Título de bacharelato superior, formación profesional de 2º grao ou equivalente: 0,40 puntos.</p>
<p>-Título de enxeñeiro técnico, diplomado universitario, arquitecto técnico ou equivalente: 0,60 puntos.</p>
<p>-Título de licenciado, arquitecto, enxeñeiro ou equivalente: 0,80 puntos.</p>
<p>-Título de doutor: 1 punto.</p>
<p>Valoraranse as titulacións académicas distintas ás requiridas para o acceso ó corpo desde o que se concurse, agás que sirvan de base para obte-la titulación superior que se invoque, valorándose neste caso só esta última.</p>
<p>Non se terán en conta as titulacións que serviran de base para a obtención dunha superior.</p>
<p>Puntuación máxima deste epígrafe: 3 puntos.</p>
<p>Para os efectos de equivalencia de titulación só se admitirán as establecidas polo Ministerio de Educación e Ciencia con carácter xeral e válidas para tódolos efectos (debendo citar a continuación a disposición na que se establece a equivalencia e o BOE no que se publica).</p>
<p>II.8. A orde de prioridade para a adxudicación das prazas determinarase pola puntuación obtida de acordo co baremo anterior.</p>
<p>En caso de empate nas puntuacións acudirase para dirimilo á outorgada polos méritos alegados seguindo a orde establecida nos diferentes puntos desta base.</p>
<p>Tódolos méritos recollidos nesta base computaranse ata a data de finalización do prazo de presentación de instancias.</p>
<p>De persisti-lo empate, resolverase pola orde alfabética do primeiro apelido e de ser igual, polo segundo, a partir da letra resultante no sorteo que tivo lugar o día 13 de febreiro de 2001 (Diario Oficial de Galicia nº 39, do 23 de febreiro). En último lugar solventaríase por sorteo entre os implicados.</p>
<p>III. Documentación.</p>
<p>III.1. Os datos relativos ás circunstancias persoais e administrativas dos concursantes, así como os concernentes ós méritos que aduzan acreditaranse debidamente e deberán posuírse na data de finalización do prazo de presentación de instancias.</p>
<p>III.2. Os méritos, requisitos e datos imprescindibles deberán ser acreditados mediante certificado, que se xuntará coa instancia que se presente, segundo o modelo que figura como anexo III, debendo xuntarlle á dita certificación o funcionario competente que certifique as fotocopias da documentación correspondente ás distintas situacións e méritos que se invoquen, que formarán parte integrante da certificación e se presentarán cotexadas fidedignamente debendo numerarse de acordo co indicado modelo, significando que non se valorarán aqueles méritos que para a/as comisión/s non estivesen suficientemente acreditados. Estas certificacións serán expedidas polas unidades seguintes, de acordo co destino de cada funcionario.</p>
<p>-Servicios centrais: secretario xeral, subdirector xeral ou xefes de servicio que teñan atribuídas funcións en materia de xestión de persoal, dependentes da secretaría xeral da consellería respectiva ou dos seus organismos autónomos.</p>
<p>-Servicios periféricos: secretarios ou, se é o caso, funcionario responsable da área de persoal das dele</p>
<p>gacións/direccións territoriais, provinciais ou comarcais da consellería respectiva ou dos seus organismos autónomos.</p>
<p>IV. Solicitudes.</p>
<p>IV.1. As solicitudes para tomar parte neste concurso dirixiranse ó director xeral da Función Pública da Consellería da Presidencia e Administración Pública e axustaranse ó modelo que se publica como anexo II desta orde, debendo presentarse desde o día seguinte ó da publicación desta convocatoria e dos seus anexos no Diario Oficial de Galicia ata o día 11 de setembro de 2001, inclusive, nos rexistros xerais da Consellería da Presidencia e Administración Pública, nas súas delegacións provinciais e oficinas comarcais da Xunta de Galicia, así como nos lugares previstos no artigo 38 da Lei de réxime xurídico das administracións públicas e do procedemento administrativo común.</p>
<p>IV.2. Os funcionarios con algunha discapacidade poderán instar, no caso de que lles fora adxudicado algún dos postos solicitados, a adaptación de medios materiais para o desempeño do dito posto, e a comisión de valoración poderá reclamarlle ó interesado, mediante entrevista, a información que considere precisa para a adaptación aducida, e igualmente, se é o caso, de consideralo oportuno, o dictame correspondente.</p>
<p>IV.3. Se por razóns de convivencia familiar, estiveran interesados nas vacantes que se anuncian para este concurso para unha mesma localidade dous funcionarios, se reúnen os requisitos esixidos, aínda que pertenzan a distintos corpos ou escalas, poderán condiciona-la súa petición ó feito de que ámbolos dous obteñan destino na mesma localidade, entendéndose en caso contrario anulada a petición efectuada por ámbolos dous. Os funcionarios que se acollan a esta petición condicional deberán concretalo na súa instancia e xuntar unha fotocopia da petición do outro funcionario.</p>
<p>IV.4. Unha vez transcorrido o período de presentación de instancias non poderá renunciarse ás solicitudes formuladas e estas serán vinculantes para o peticionario e os destinos adxudicados serán irrenunciables, tanto no que se refire á base I.4. como á I.5., salvo que se obteña outro destino mediante convocatoria pública antes de remata-lo prazo de toma de posesión.</p>
<p>V. Lista de admitidos e excluídos.</p>
<p>V.1. Expirado o prazo de presentación de instancias, o director xeral da Función Pública dictará resolución que se publicará no Diario Oficial de Galicia na que se declarará aprobada a lista de admitidos e excluídos con indicación do lugar no que se atopan expostas.</p>
<p>V.2. Os excluídos disporán dun prazo de dez días, contados a partir do seguinte ó da publicación da resolución, para poder emendar, de se-lo caso, o defecto que motivase a exclusión. Para tal efecto a estimación ou desestimación das ditas peticións</p>
<p>de emendas entenderanse implícitas na resolución pola que se publique a listaxe definitiva.</p>
<p>Unha vez transcorrido o dito prazo, a Dirección Xeral da Función Pública dictará resolución definitiva, contra a que se poderá interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderase interpoñer directamente recurso contencioso-administrativo perante o Xulgado do Contencioso-Administrativo de Santiago de Compostela, no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>VI. Comisión de valoración.</p>
<p>VI.1. A valoración dos méritos alegados polos concursantes para a adxudicación dos postos de traballo vacantes será efectuada polas comisións de valoración que prevé o artigo 12 do Regulamento de provisión de postos de traballo, promoción profesional e promoción interna coa composición establecida nel. Estas comisións terán a categoría primeira das previstas no Decreto 144/2001, do 7 de xuño, e serán nomeadas polo órgano convocante. Os acordos da comisión adoptaranse por maioría dos seus membros.</p>
<p>VI.2. Poderá nomearse máis dunha comisión de valoración cando iso fose necesario polo número de solicitantes.</p>
<p>Neste suposto corresponderalle á comisión de valoración número un resolver cantas consultas, interpretacións, criterios de valoración e de unificación poidan presentarse nas comisións sobre as normas que rexen o concurso, así como a coordinación das restantes comisións e recibi-los expedientes destas relativos ás correspondentes valoracións do concurso, e eleva-la proposta para a adxudicación da totalidade das prazas.</p>
<p>VI.3. A/as comisión/s poderán dispoñe-la incorporación ós seus traballos de asesores, para aquelas tarefas que o requirisen. A proposta de designación destes faraa a comisión número un, procedendo o órgano convocante ó seu nomeamento.</p>
<p>VI.4. A proposta de adxudicación dos postos de traballo ofertados recaerá en todo caso sobre o concursante que obtivera maior puntuación conforme o baremo establecido na base II, así como, se é o caso, conforme os criterios de desempate fixados na base II.7.</p>
<p>VI.5. Unha vez efectuada a proposta provisional da comisión de valoración para a adxudicación dos destinos farase pública no Diario Oficial de Galicia mediante unha resolución da Dirección Xeral da Función Pública da Consellería da Presidencia e Administración Pública. Os concursantes poderán</p>
<p>formula-las oportunas reclamacións, se é o caso, contra a dita proposta ante esta dirección xeral no prazo de dez días hábiles a partir do seguinte ó da publicación, que se presentarán no rexistro xeral da Consellería da Presidencia e Administración Pública, nas delegacións provinciais e oficinas comarcais da dita consellería, ou nos lugares previstos no artigo 38 da Lei de réxime xurídico das administracións públicas e do procedemento administrativo común.</p>
<p>VI.6. Examinadas e resoltas polas comisión/s as reclamacións, se é o caso presentadas, procederase a elevar proposta definitiva de resolución do concurso, que será resolta por unha orde da Consellería da Presidencia e Administración Pública, que se publicará no Diario Oficial de Galicia e na que figurarán os destinos adxudicados a cada un dos participantes.</p>
<p>Para tal efecto a estimación ou desestimación das reclamacións entenderanse implícitas na citada orde.</p>
<p>VII. Adxudicación de destinos.</p>
<p>VII.1. Os destinos adxudicados serán irrenunciables, salvo que con anterioridade á finalización do prazo posesorio se obteña outro destino mediante convocatoria pública, ben polo procedemento de libre designación ou por concurso, en que poderán optar por un dos dous, estando obrigados a lle comunicar por escrito nos 3 días seguintes a opción realizada á Dirección Xeral da Función Pública.</p>
<p>VII.2. Os traslados que se deriven da resolución deste concurso terán a consideración de voluntarios; en consecuencia non xerarán dereito á indemnización.</p>
<p>VIII. Toma de posesión.</p>
<p>VIII.1. A toma de posesión en tódolos postos adxudicados como consecuencia da celebración deste concurso efectuarase a partir da data que se faga constar na orde de resolución deste, desde a que se iniciará o cómputo dos prazos posesorios establecidos no artigo 14 do Regulamento de provisión de postos de traballo, promoción profesional e promoción interna.</p>
<p>IX. Recursos.</p>
<p>Contra esta orde, que pon fin á vía administrativa, poderase interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderase interpoñer directamente recurso contencioso-administrativo perante o Xulgado do Contencioso-Administrativo de Santiago de Compostela, no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 30 de xullo de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Posto</td><td>Código do posto</td><td>Nivel</td><td>C. especif.</td><td>Grupos</td><td>Corpo/escala</td><td>Denominación posto</td><td>Dependencia</td><td>Concello</td></tr>
<tr><td></td></tr>
</tbody></table>
<table><tbody><tr><td>1</td><td>EFC030000215770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>2</td><td>EFC030000415770009</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección de Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>3</td><td>EFC030000415770010</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección de Orzamentación</td><td>Intervención Xeral</td><td>15770</td></tr>
<tr><td></td></tr>
<tr><td>4</td><td>EFC030000415770015</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección de Procedementos de Contratación</td><td>Intervención Xeral</td><td>15770</td></tr>
<tr><td></td></tr>
<tr><td>5</td><td>EFC030000615770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización</td><td>Intervención Xeral</td><td>15770</td></tr>
<tr><td></td></tr>
<tr><td>6</td><td>EFC030000815770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización</td><td>Intervención Xeral</td><td>15770</td></tr>
<tr><td></td></tr>
<tr><td>7</td><td>EFC030000815770011</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>8</td><td>EFC030000915770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización</td><td>Intervención Xeral</td><td>15770</td></tr>
<tr><td></td></tr>
<tr><td>9</td><td>EFC030000915770011</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>10</td><td>EFC030001015770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>11</td><td>EFC030001115770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización</td><td>Intervención Xeral</td><td>15770</td></tr>
<tr><td></td></tr>
<tr><td>12</td><td>EFC030001315770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>13</td><td>EFC030001615770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>14</td><td>EFC030001715770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>15</td><td>EFC030001915770005</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade</td><td>Intervención Xeral</td><td>15770</td></tr>
<tr><td></td></tr>
<tr><td>16</td><td>EFC030002015770007</td><td>25</td><td>1.240.728</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización</td><td>Intervención Xeral</td><td>15770</td></tr>
<tr><td></td></tr>
<tr><td>17</td><td>EFC040000015770023</td><td>25</td><td>1.240.728</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>X.Sección Seguimemt. e Control Zonas Rec.</td><td>D.X. Tributos</td><td>15770</td></tr>
<tr><td></td></tr>
<tr><td>18</td><td>EFC040000015770030</td><td>25</td><td>1.240.728</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>X.Sección de Estudios e Coordenación Normativa</td><td>D.X. Tributos</td><td>15770</td></tr>
<tr><td></td></tr>
<tr><td>19</td><td>EFC040000215770007</td><td>25</td><td>1.240.728</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección Xestion Control de Taxas e Prezos</td><td>D.X. Tributos</td><td>15770</td></tr>
<tr><td></td></tr>
<tr><td>20</td><td>EFC991000015001002</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>15001</td></tr>
<tr><td></td></tr>
<tr><td>21</td><td>EFC991000015001003</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>15001</td></tr>
<tr><td></td></tr>
<tr><td>22</td><td>EFC991000015001005</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>15001</td></tr>
<tr><td></td></tr>
<tr><td>23</td><td>EFC991000015001006</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>15001</td></tr>
<tr><td></td></tr>
<tr><td>24</td><td>EFC991000015001061</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección de Informac. o Contribuínte</td><td>Servicios periferic.</td><td>15001</td></tr>
<tr><td></td></tr>
<tr><td>25</td><td>EFC991000015001144</td><td>24</td><td>1.098.924</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización Gastos da Admon. Xeral</td><td>Servicios periferic.</td><td>15001</td></tr>
<tr><td></td></tr>
<tr><td>26</td><td>EFC991000015001155</td><td>24</td><td>1.098.924</td><td>A/B</td><td>Intervención ou Téc. Contab. e Intervenc.</td><td>Xefe Sección de Contabilidade de Gastos de OOAA</td><td>Servicios periferic.</td><td>15001</td></tr>
<tr><td></td></tr>
<tr><td>27</td><td>EFC991000027001002</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>27001</td></tr>
<tr><td></td></tr>
<tr><td>28</td><td>EFC991000027001049</td><td>24</td><td>1.098.924</td><td>B</td><td>Tecn. Inspec. Financ. e Tributaria</td><td>Subinspector Tributario</td><td>Servicios periferic.</td><td>27001</td></tr>
<tr><td></td></tr>
<tr><td>29</td><td>EFC991000027001076</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección Recadación Executiva</td><td>Servicios periferic.</td><td>27001</td></tr>
<tr><td></td></tr>
<tr><td>30</td><td>EFC991000032001002</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>32001</td></tr>
<tr><td></td></tr>
<tr><td>31</td><td>EFC991000032001004</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>32001</td></tr>
<tr><td></td></tr>
<tr><td>32</td><td>EFC991000032001084</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección Recadación Voluntaria</td><td>Servicios periferic.</td><td>32001</td></tr>
<tr><td></td></tr>
<tr><td>33</td><td>EFC991000036001002</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>36001</td></tr>
<tr><td></td></tr>
<tr><td>34</td><td>EFC991000036001003</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>36001</td></tr>
<tr><td></td></tr>
<tr><td>35</td><td>EFC991000036001033</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>X. Secc. Relacións coas Oficinas Liquidadoras</td><td>Servicios periferic.</td><td>36001</td></tr>
<tr><td></td></tr>
<tr><td>36</td><td>EFC991000036001040</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección Información o Contribuínte</td><td>Servicios periferic.</td><td>36001</td></tr>
<tr><td></td></tr>
<tr><td>37</td><td>EFC991000036001060</td><td>26</td><td>1.417.992</td><td>A</td><td>Inspecc. Financeira e Tributaria</td><td>Inspector Tributario</td><td>Servicios periferic.</td><td>36001</td></tr>
<tr><td></td></tr>
<tr><td>38</td><td>EFC991000036001138</td><td>24</td><td>1.098.924</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización Gastos</td><td>Servicios periferic.</td><td>36001</td></tr>
<tr><td></td></tr>
<tr><td>39</td><td>EFC991000036001141</td><td>24</td><td>1.098.924</td><td>A/B</td><td>Intervención ou Téc. Contab. e Intervenc.</td><td>Xefe Sección Contabilidade Gastos</td><td>Servicios periferic.</td><td>36001</td></tr>
<tr><td></td></tr>
<tr><td>40</td><td>EFC992000036560002</td><td>20</td><td>638.100</td><td>A</td><td>Escala superior de finanzas</td><td>Posto base grupo A</td><td>Servicios periferic.</td><td>36560</td></tr>
<tr><td></td></tr>
<tr><td>41</td><td>EFC992000036560003</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>36560</td></tr>
<tr><td></td></tr>
<tr><td>42</td><td>EFC992000036560004</td><td>16</td><td>531.768</td><td>B</td><td>Escala técnica de finanzas</td><td>Posto base grupo B</td><td>Servicios periferic.</td><td>36560</td></tr>
<tr><td></td></tr>
<tr><td>43</td><td>EFC992000036560046</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección de Información o Contribuínte</td><td>Servicios periferic.</td><td>36560</td></tr>
<tr><td></td></tr>
<tr><td>44</td><td>EFC992000036560089</td><td>24</td><td>1.098.924</td><td>A/B</td><td>Insp. Fin/Xest. Trib./T. Insp. Fin./T. Xest. T.</td><td>Xefe Sección de Recadación Executiva</td><td>Servicios periferic.</td><td>36560</td></tr>
<tr><td></td></tr>
<tr><td>45</td><td>EFC992000036560153</td><td>24</td><td>1.098.924</td><td>A/B</td><td>Intervención ou Téc. Contab. e Intervenc.</td><td>Xefe Sección Fiscalización Ingresos</td><td>Servicios periferic.</td><td>36560</td></tr>
<tr><td></td></tr></tbody></table>

