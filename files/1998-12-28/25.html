---
date: '1998-12-28'
id: 7D62
page: 13
number: 249
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de decembro de 1998 sobre autorización de apertura dun novo
  establecemento da axencia de viaxes Sol y Son Los Viajes, S.A., sita na rúa
  Doutor Teixeiro, 20, de Santiago de Compostela.
range: Resolución
url: 'https://www.xunta.gal/dog/Publicados/1998/19981228/Anuncio7D62_gl.html'
---
<p>Visto o expediente instruído por instancia de Lionel Buadet Labbe, na súa calidade de representante da entidade mercantil Sol y Son Los Viajes, S.A., en solicitude da autorización de apertura dun novo establecemento, en Santiago de Compostela, na rúa Doutor Teixeiro, 20, da axencia de viaxes Sol y Son Los Viajes, S.A., do grupo maiorista-retallista, co código identificativo CIC MA nº 728, que ten a súa casa central en Madrid, na rúa Miguel Ángel, 4-6º, 10.</p>
<p>Resultando que o interesado, xunto coa solicitude, entregou toda a documentación á que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitación do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998, da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo</p>
<p>RESOLVE:</p>
<p>Autorizar a axencia de viaxes Sol y Son Los Viajes, S.A., sita en Madrid, na rúa Miguel Ángel, 4-6º, 10, da que é titular a entidade mercantil Sol y Son Los Viajes, S.A., a apertura dun novo establecemento en Santiago de Compostela, na rúa Doutor Teixeiro, 20, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 1 de decembro de 1998.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>
<p>11294</p>

