---
date: '2000-08-16'
id: 1032E
page: 11
number: 158
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 13 de xullo de 2000 pola que se autoriza a transmisión intervivos da
  concesión do viveiro Enrique Martínez número 1.
range: Orde
url: 'https://www.xunta.gal/dog/Publicados/2000/20000816/Anuncio1032E_gl.html'
---
<p>Visto o expediente instruído para efectos de transmisión do viveiro Enrique Martínez nº 1, e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito de data 5-11-1999, Valentín Segade Segade no nome e representación de Valentín Segade Segade y Carmen Sierra Rodríguez, solicitou autorización para transmisión da concesión do viveiro Enrique Martínez nº 1.</p>
<p>Segundo.-Os informes do Servicio de Protección dos Recursos sobre as características do viveiro e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999 de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, tiven a ben dicta-la seguinte resolución:</p>
<p>Autoriza-la transmisión intervivos, a favor de Valentín Segade Segade, Carmen Sieira Rodríguez e Valentín Segade Sieira (DNI/NIF: 76.450.370-A, 76.486.787-B, 52.932.898-P, respectivamente), da concesión administrativa do viveiro que se indica a continuación:</p>
<p>Identificación:</p>
<p>Tipo: batea.</p>
<p>Nome: Enrique Martínez nº 1.</p>
<p>Localización: Ribeira C, cuadrícula 5.</p>
<p>Especies autorizadas:</p>
<p>Mexillón (Mytilus galloprovincialis).</p>
<p>Título habilitante:</p>
<p>Orde outorgamento: 23-4-1971 ratificada o 23-12-1988 (BOE/DOG nº 36, do 21 de febreiro).</p>
<p>Remate vixencia: 28-5-2002.</p>
<p>Actual titular: Valentín Segade Segade e Carmen Sieira Rodríguez (DNI/NIF: 76.503.70-A e 76.486.787-B, respectivamente).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen achega-la documentación requirida, a autorización quedará sen efecto, previa comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común</p>
<p>e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 13 de xullo de 2000.</p>
<p>P.D. (14-6-1999, DOG nº 120, do 24 de junio)</p>
<p>María José Cancelo Baquero</p>
<p>Delegada territorial da Coruña</p>

