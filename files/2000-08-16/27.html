---
date: '2000-08-16'
id: '10336'
page: 11
number: 158
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 7 de agosto de 2000, da Secretaría Xeral da Consellería de
  Pesca, Marisqueo e Acuicultura, pola que se anuncia a licitación, polo sistema
  de concurso aberto e trámite de urxencia, para a subministración dun sistema
  automatizado de poxa para a lonxa do porto pesqueiro de Portosín (A Coruña).
range: Resolución
url: 'https://www.xunta.gal/dog/Publicados/2000/20000816/Anuncio10336_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación, polo sistema de concurso aberto e trámite de urxencia, para a subministración dun sistema automatizado de poxa para a lonxa do porto pesqueiro de Portosín (A Coruña).</p>
<p>Obxecto: subministración dun sistema automatizado de poxa para a lonxa do porto pesqueiro de Portosín (A Coruña).</p>
<p>Orzamento e tipo: catorce millóns de pesetas (14.000.000), IVE e outros impostos incluídos.</p>
<p>Prazo de entrega: tres meses desde o día seguinte ó da sinatura do contrato.</p>
<p>Documentación de interese: os pregos de cláusulas administrativas particulares e de prescricións técnicas, que rexerán neste concurso, estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do oitavo día natural seguinte ó da publicación desta resolución no Diario Oficial de Galicia.</p>
<p>No caso de utilizar cualquera dos medios previstos no artigo 100 do Regulamento xeral de contratación do Estado, remitirase o mesmo día un telegrama ou fax á secretaría xeral, no que se comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás doce horas (12 horas) do terceiro día hábil contado a partires do seguinte ó de remate do prazo de presentación de propostas sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>O importe do anuncio será por conta do adxudicatario.</p>
<p>Santiago de Compostela, 7 de agosto de 2000.</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

