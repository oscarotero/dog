---
date: '2018-09-20'
id: O92-100918-0002
page: 42924
number: 180
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 19 de setembro de 2018 pola que se modifica a
  Resolución do 21 de decembro de 2017 pola que se dá publicidade ao acordo do
  Consello de Dirección que aproba as bases reguladoras dos obradoiros e das
  axudas á dixitalización Industria 4.0 cofinanciadas polo Fondo Europeo de
  Desenvolvemento Rexional no marco do programa operativo Feder Galicia
  2014-2020, e se procede á súa convocatoria en réxime de concorrencia
  competitiva.
range: Resolución
url: >-
  https://www.xunta.gal/dog/Publicados/2018/20180920/AnuncioO92-100918-0002_gl.html
---
<p>BDNS (Identif.): 376860.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Modificación do obxecto</p>
    <p>Modifícase a tipoloxía de proxectos subvencionables para as pemes individuais establecida nas bases reguladoras das axudas á dixitalización Industria 4.0 cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020 (Resolución do 21 de decembro de 2017; DOG nº 245, do 28 de decembro), que queda do seguinte xeito:</p>
    <p>«b) Proxectos individuais nos que unha peme aborda unha das seguintes tipoloxías de proxecto: </p>
    <p>1º. Desenvolvemento dunha interface dixital para as súas interaccións de negocio, ou adopción/implantación dunha solución de interacción xa existente cos seus clientes ou provedores.</p>
    <p>2º. Implementación de sistemas encamiñados á dixitalización de procesos (ERP, CRM e similares), interconexión de elementos físicos e virtuais, tratamento de datos captados (intelixencia de negocio, bigdata e similares).</p>
    <p>3º. Sistemas de intelixencia artificial, aprendizaxe automática e toma de decisións autónomos».</p>
    <p>Esta modificación aplicarase ás solicitudes que xa se presentasen dentro do segundo prazo da convocatoria (IG240.2), que abriu o 1.6.2018.</p>
    <p>Santiago de Compostela, 19 de setembro de 2018</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

