---
date: '2018-09-20'
id: G0447-120918-0001
page: 42944
number: 180
agency: 'Axencia Galega de Sangue, Órganos e Tecidos'
section: IV. Oposicións e concursos.
title: >-
  RESOLUCIÓN do 17 de setembro de 2018 pola que se resolve a convocatoria do 2
  de maio de 2018 (Diario Oficial de Galicia número 90, do 11 de maio) para a
  cobertura dun posto de xefe/a da Sección de Calidade.
range: Resolución
url: >-
  https://www.xunta.gal/dog/Publicados/2018/20180920/AnuncioG0447-120918-0001_gl.html
---
<p>Convocada por Resolución do 2 de maio de 2018 (DOG núm. 90, do 11 de maio), a provisión do posto de xefe/a de Sección de Calidade, esta dirección, en virtude das competencias atribuídas polo Decreto 142/2015, do 17 de setembro, pola que se crea a Axencia Galega de Sangue, Órganos e Tecidos e se aproban os seus estatutos (DOG núm. 197, do 15 de outubro),</p>
    <h2>RESOLVE:</h2>
    <p>Primeiro. Resolver a convocatoria pública para a provisión do posto de xefe de Sección de Calidade, convocado por Resolución do 2 de maio de 2018 (DOG núm. 90, do 11 de maio). </p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base décima da convocatoria, o/a candidato/a nomeado/a será avaliado/a, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder a súa remoción.</p>
    <p>Cuarto. O/a aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres (3) días hábiles seguintes ao do cesamento, se a praza desempeñada e o posto adxudicado son da mesma área de saúde, o no prazo de quince (15) días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional, ou comisión de servizos.</p>
    <p>Se así o permiten as necesidades do servizo, e por petición motivada do/a interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e os correspondentes haberes percibiranse de conformidade co que estableza a orden sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución, poderase interpoñer recurso de alzada ante a Dirección Xeral de Recursos Humanos del Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 17 de setembro de 2018</p>
    <footer><p>María Luísa López García<br>Directora da Axencia Galega de Sangue, Órganos e Tecidos</p></footer>
    <h2>ANEXO</h2>
    <p>Denominación do posto: xefe/a de Sección de Calidade.</p>
    <p>Nome e apelidos: Azucena Castrillo Fernández.</p>
    <p>DNI: *****912Q (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

