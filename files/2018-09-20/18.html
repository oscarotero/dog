---
date: '2018-09-20'
id: G0007-030918-0002
page: 42951
number: 180
agency: Xulgado do Social número 3 de Santiago de Compostela
section: V. Administración de xustiza.
title: EDICTO (87/2017).
range: Edicto
url: >-
  https://www.xunta.gal/dog/Publicados/2018/20180920/AnuncioG0007-030918-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 87 /2017 deste xulgado do social, seguido por instancia de José Antonio Labandeira Grille contra Galicarbo, S.L., José Ramón Blanco Barreiro, Fogasa sobre ordinario, se ditou a seguinte resolución:</p>
    <p>Xulgado do Social número 3 de Santiago de Compostela</p>
    <p>Sentenza: 380/2018</p>
    <p>PO procedimiento ordinario 87/2017</p>
    <p>Procedemento orixe: /</p>
    <p>Sobre: ordinario</p>
    <p>Demandante: José Antonio Labandeira Grille</p>
    <p>Demandados: Fogasa, Galicarbo, S.L., José Ramón Blanco Barreiro </p>
    <p>Avogado/a: letrado/a do Fogasa </p>
    <p>Sentenza nº 380/2018</p>
    <p>Santiago de Compostela, 31 de xullo de 2018</p>
    <p>Visto por min, María Sánchez Galindo, xuíza substituta do Xulgado do Social número 3 de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 87/2017, en que é parte demandante José Antonio Labandeira Grille, asistido polo letrado Sr. Oulego Erroz, fronte a Galicarbo, S.L., que non comparece ao acto de xuízo a pesar de contar citada en legal forma e tempo en unidade de autos para iso, José Ramón Blanco Barreiro, que non comparece ao acto de xuízo a pesar de contar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que non comparece ao acto de xuízo a pesar de contar citada en legal forma e tempo en unidade de autos para iso, en nome da súa maxestade o rei veño a ditar esta sentenza con base nos seguintes</p>
    <p>Decisión:</p>
    <p>Que debo ter e teño por desistido parcialmente ao agora demandante, José Antonio Labandeira Grille, asistido polo letrado Sr. Oulego Erroz, fronte á mercantil Galicarbo, S.L., mandándose continuar a tramitación e a resolución do fondo do asunto fronte ao empresario José Ramón Blanco Barreiro e fronte ao Fondo de Garantía Salarial (tamén, Fogasa).</p>
    <p>Que debo estimar parcialmente e estimo parcialmente a demanda presentada por José Antonio Labandeira Grille, asistido polo letrado Sr. Oulego Erroz, fronte ao empresario José Ramón Blanco Barreiro e fronte ao Fondo de Garantía Salarial (tamén, Fogasa), e, en consecuencia, debo condenar e condeno o demandado José Ramón Blanco Barreiro a aboar a favor do traballador demandante a cantidade de 8.017,34 euros (ex todos os conceptos incluídos na táboa insiren no feito declarado probado terceiro da presente sentenza) + a cantidade que resulte e se calcule en ulterior fase de execución de sentenza en concepto de xuro legal devindicado por demora no pagamento do salario sobre as cantidades do principal que teñan na súa totalidade a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación, que se presentará no prazo de cinco días hábiles contados desde o seguinte ao de notificación desta sentenza, logo de consignación do depósito legalmente previsto para recorrer na conta de depósitos e consignacións deste xulgado, todo iso de acordo co disposto no artigo 191.2.g) da nosa Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mando e asino.</p>
    <p>A xuíza substituta.</p>
    <p>E para que sirva de notificación en legal forma a Galicarbo, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 3 de setembro de 2018</p>
    <footer><p>A letrada da Administración de xustiza</p></footer>

