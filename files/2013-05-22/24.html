---
date: '2013-05-22'
id: G0168-300413-0001
page: 17830
number: 96
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (256/2013).
range: Edicto
url: >-
  https://www.xunta.gal/dog/Publicados/2013/20130522/AnuncioG0168-300413-0001_gl.html
---
<p>Marta Yanguas del Valle, secretaria xudicial do Xulgado do Social número 4 de reforzo da Coruña, fago saber que no procedemento despedimento/cesamentos en xeral 256/2013 deste xulgado do social, seguido por instancia de Lino Couto García contra a empresa Estructuras y Obras de Galicia, S.L. Esoga sobre despedimento, se ditou a resolución cuxo encabezamento e parte dispositiva son como segue:</p>
    <p>«Sentenza 257/2013.</p>
    <p>Xuíz: Javier López Cotelo.</p>
    <p>Procedemento: despedimento 256/2013.</p>
    <p>Demandante: Lino Couto García.</p>
    <p>Letrado: Sr. Novo Prego.</p>
    <p>Demandado: Estructuras y Obras de Galicia, S.L. </p>
    <p>Letrado:</p>
    <p>Fogasa.</p>
    <p>Resolución.</p>
    <p>1º. Estimo a demanda sobre despedimento formulada por Lino Couto García contra a empresa Estructuras y Obras de Galicia, S.L. e, en consecuencia, declaro a improcedencia do despedimento e condeno a demandada a que readmita inmediatamente o traballador nas mesmas condicións que rexían antes de se producir o despedimento, ou, a elección da empresa, á extinción da relación laboral con aboamento da indemnización detallada no número segundo desta resolución. Todo isto con aboamento, no caso de opción pola readmisión, dos salarios de tramitación que non percibise ata a notificación desta sentenza.</p>
    <p>Esta opción deberase exercer en cinco días a partir da notificación desta sentenza, mediante escrito ou comparecencia ante este xulgado. Transcorrido este termo sen que se optase, entenderase que procede a readmisión.</p>
    <p>2º. A indemnización e os salarios de tramitación que deberá aboar a empresa demandada, segundo o disposto no número anterior, son os seguintes: </p>
    <p>– En concepto de indemnización, e de optar a empresa por ela: a cantidade de 24.618,75 euros (vinte e catro mil seiscentos dezaoito euros con setenta e cinco céntimos).</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación desta sentenza, calculados a razón de 81,25 euros/día; e que ata a data da presente sentenza ascenden a 6.418,75 euros.</p>
    <p>3º. Condeno a entidade demandada a lle aboar ao demandante a suma de 9.724,90 euros en concepto de salarios debidos.</p>
    <p>Inscríbase esta resolución no libro de sentenzas e déixese testemuño dela neste procedemento.</p>
    <p>Notifíquese esta sentenza ás partes e advírtase de que contra ela se poderá interpor recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución, por comparecencia ou mediante escrito, pasados os cales se declarará firme e se arquivará.</p>
    <p>Advírtase igualmente o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2013, do 20 de novembro.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna o xuíz que a subscribe no día da súa data, do que eu, a secretaria xudicial, dou fe».</p>
    <p>E para que conste e sirva de notificación a Estructuras y Obras de Galicia, S.L. Esoga, en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 26 de abril de 2013</p>
    <footer><p>A secretaria xudicial</p></footer>

