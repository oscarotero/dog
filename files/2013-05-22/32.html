---
date: '2013-05-22'
id: CA04-290413-0002
page: 17843
number: 96
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de abril de 2013, da Xefatura Territorial da Coruña, pola que
  se somete a información pública a petición de autorización administrativa
  dunha instalación eléctrica no concello de Santiago de Compostela (expediente
  IN407A 47/2013).
range: Resolución
url: >-
  https://www.xunta.gal/dog/Publicados/2013/20130522/AnuncioCA04-290413-0002_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: recuamento de LMT lugar Castelo da Rocha.</p>
    <p>Situación: concello de Santiago de Compostela.</p>
    <p>Características técnicas: </p>
    <p>Liña eléctrica de media tensión soterrada (LMTS), a 20 kV, circunvalación a Santiago (expediente 10.513) de dobre circuíto, en substitución dun tramo de liña aérea triple circuíto que cruza o xacemento arqueolóxico do Castelo da Rocha, cunha lonxitude de 779 m, sendo un primeiro tramo de 301 m (expediente IN407A 2004/479) e un segundo tramo de 44 m (expediente IN407A 2007/552) ambos en canalización existente. Ten orixe en punto de acceso á rede existente (expediente IN407A 2004/479) e final en punto de acceso á rede proxectada (expediente IN407A 2013/020) con condutor tipo RHZ1-2OL 12/20 kV, 3(1×240) Al.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 17 de abril de 2013</p>
    <footer><p>Susana Vázquez Romero<br>Xefa territorial da Coruña</p></footer>

