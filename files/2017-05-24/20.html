---
date: '2017-05-24'
id: G2177-030517-0001
page: 25164
number: 98
agency: Xulgado de Primeira Instancia número 6 de Santiago de Compostela
section: V. Administración de xustiza.
title: CÉDULA de notificación (169/2017).
range: Edicto
url: >-
  https://www.xunta.gal/dog/Publicados/2017/20170524/AnuncioG2177-030517-0001_gl.html
---
<p>No procedemento de referencia ditouse a resolución do teor literal seguinte:</p>
    <p>«Resolvo:</p>
    <p>Que, estimando na súa integridade a demanda de xuízo verbal presentada por María Elisángela da Sila, representada pola procuradora sra. Ceinos Real e asistida da letrada sra. Rey Rey, con intervención da representante do Ministerio Fiscal ao concorreren dous fillos menores de idade, fronte a Francisco Sousa do Nascimento, maior de idade, indicado en autos e declarado en rebeldía procesual, procede acceder á adopción das seguintes medidas definitivas:</p>
    <p>1º. Atribución á demandante da garda e custodia sobre ambos os dous menores, con titularidade compartida de patria potestade pero exercicio exclusivo da patria potestade da demandante en cuestións médicas e educativas, así como en todo o atinente a saídas do territorio nacional e elección de domicilio, empadroamento, obtención de pasaporte e DNI ou renovación dun ou outro e cuestións administrativas análogas.</p>
    <p>2º. Suspensión de todo réxime de estadías e comunicación.</p>
    <p>3º. Pensión de alimentos de 100 €/mes, que aboará o demandado a cada menor de xeito anticipado nos 5 primeiros días de cada mes, na conta bancaria que designe a demandante, con actualización anual na data do 1 de xaneiro de cada ano, conforme a variación anual precedente do IPC.</p>
    <p>4º. Aboamento por metade dos gastos extraordinarios de ambos os dous menores.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpor recurso de apelación nos prazos e termos previstos na vixente Lei de axuizamento civil para a súa resolución por parte da Audiencia Provincial da Coruña (arts. 458, ss. e 776 da Lei de axuizamento civil), logo de consignación do depósito de 50 € previsto na D.A. 15ª da LOPX.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e do seu partido xudicial.</p>
    <p>Publicación: lida e publicada a anterior resolución en audiencia pública polo xuíz que a ditou, no día da data, dou fe.</p>
    <p>Auto: </p>
    <p>Santiago de Compostela, vinte e sete de abril de dous mil dezasete.</p>
    <p>Antecedentes de feito:</p>
    <p>Único. No presente procedemento ditouse Sentenza núm. 169/2017, do 18.4.2017. Con data do 26.4.2017 aceptouse escrito da procuradora sra. Ceinos Real en que solicitaba a aclaración da devandita sentenza en relación cos nomes da parte demandante, así como dos seus fillos.</p>
    <p>Fundamentos de dereito:</p>
    <p>Único. Dispón o artigo 214 da Lei de axuizamento civil que os erros materiais ou aritméticos dos que adoeza unha resolución xudicial poderán ser modificados polo xuíz ou tribunal que a tivese ditado.</p>
    <p>Parte dispositiva:</p>
    <p>Acordo:</p>
    <p>Rectificar a sentenza a que se refire no feito único no sentido de que os nomes correctos da demandante e dos seus fillos son: María Elisángela Afonso da Silva, Marcelo Thava Afonso do Nascimento e Gabriel Afonso do Nascimiento.</p>
    <p>Notifíqueselles a presente resolución ás partes comparecidas e ao Ministerio Fiscal.</p>
    <p>Contra a presente resolución non cabe interpor recurso ningún.</p>
    <p>Así o acordo, mando e asino. Dou fe.</p>
    <p>O maxistrado xuíz              A letrada da Administración de xustiza».</p>
    <p>E como consecuencia do ignorado paradoiro do demandado, expídese a presente cédula para que sirva de notificación.</p>
    <p>Santiago de Compostela, 3 de maio de 2017</p>
    <footer><p>O/a letrado/a da Administración de xustiza</p></footer>

