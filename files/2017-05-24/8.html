---
date: '2017-05-24'
id: G0164-120517-0004
page: 25062
number: 98
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 2 de maio de 2017 pola que se publican as bases e se
  anuncia a convocatoria pública para cubrir cinco prazas nos lectorados de
  lingua, literatura e cultura galegas (ED110B).
range: Orde
url: >-
  https://www.xunta.gal/dog/Publicados/2017/20170524/AnuncioG0164-120517-0004_gl.html
---
<p>BDNS (Identif.): 347566.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Españolas ou nacionais dun Estado membro da Unión Europea que estean en posesión dunha titulación universitaria de licenciatura ou de grao relacionada coa filoloxía galega ou coa tradución e interpretación e cumpran un número mínimo de créditos en materias de Galego e do idioma oficial do país onde radique o destino que solicita ou, no canto deste, en materias de Inglés.</p>
    <p>Segundo. <em>Obxecto</em></p>
    <p>Convocar, en réxime de concorrencia competitiva, cinco bolsas de formación nos lectorados de lingua, literatura e cultura galegas nos centros de estudos galegos localizados en distintas universidades españolas e estranxeiras. </p>
    <p>Terceiro. <em>Base reguladora</em></p>
    <p>Orde do 2 de maio de 2017 pola que se publican as bases e se anuncia a convocatoria pública para cubrir cinco prazas nos lectorados de lingua, literatura e cultura galegas (ED110B).</p>
    <p>Cuarto. <em>Prazo de presentación de solicitudes</em></p>
    <p>Un mes contado desde o día seguinte ao da publicación da orde no <em>Diario Oficial de Galicia</em>.</p>
    <p>Santiago de Compostela, 2 de maio de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

