---
date: '1996-02-09'
id: 323A
page: 1
number: 29
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 2 de febreiro de 1996, da Dirección Xeral de Recursos Humanos,
  relativa ó prazo de presentación de solicitudes dos aspirantes a nomeamentos e
  contratacións temporais do persoal estatutario nas institucións sanitarias
  xestionadas polo Servicio Galego de Saúde.
range: Resolución
url: 'https://www.xunta.gal/dog/Publicados/1996/19960209/Anuncio323A_gl.html'
---
<p>1. Tense constancia de que se veñen producindo incertezas por parte dos aspirantes en canto á exacta concreción do prazo de presentación de solicitudes ás listas de nomeamentos e contratacións temporais, no referente á data do seu inicio e finalización.</p>
<p>2. A cuestión suscítase por mor da publicación da convocatoria no DOG con data 26 de xaneiro de 1996 (DOG nº 19), que suporía o comezo do prazo de presentación de solicitudes o día seguinte.</p>
<p>3. A publicación nesa data produciuse por un erro, xa que inicialmente estaba prevista para o luns día 29 de xaneiro. E con tal previsión articulouse o proceso, coa información pública necesaria e incluso comunicacións a interesados fóra do ámbito da Comunidade Autónoma de Galicia, coa indicación de que o prazo sería do 30-1-1996 al 13-2-1996 (ambos inclusive).</p>
<p>Así mesmo, en correspondencia co mencionado proceso soamente se admitirón as instancias a partir do día 30-1-1996 inclusive.</p>
<p>En consecuencia,</p>
<p>DISPONSE:</p>
<p>Artigo único.-O prazo de presentación de instancias principia o día 30-1-1996 e rematará o vindeiro día 13-2-1996 ambos inclusive, coa anulación e carencia de efectos do prazo que deriva da publicación da convocatoria na data 26-1-1996.</p>
<p>Santiago de Compostel, 2 de febreiro de 1996.</p>
<p>Carlos Negreira Souto</p>
<p>Director xeral de Recursos Humanos</p>
<p>783</p>

