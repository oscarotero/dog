---
date: '2006-07-12'
page: 11
number: 134
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 109/2006, do 30 de xuño, polo que se derroga o Decreto 218/1987, do 23
  de xullo, polo que se regula a nova estrutura dos padroados para a mellora do
  medio rural.
range: Decreto
---
<p>O Decreto 218/1987, do 23 de xullo, regulou a nova estrutura dos padroados provinciais para a mellora do medio rural como órganos colexiados de asistencia dos delegados provinciais da Consellería de Presidencia, cos fins previstos no seu artigo 2, e que se refiren á contribución da mellora do medio rural, elevar o nivel de vida da poboación campesiña estimulando as actividades sociais e culturais, axuda á mellora de condicións de vida dos asentamentos rurais, e achega de axuda para equipamentos. Transcorrido un longo período de tempo desde o inicio da súa actividade e debido a que os padroados provinciais para a mellora do medio rural cumpriron xa sobradamente os obxectivos para os cales foron creados, e que nesta nova época se fai preciso actuar dun xeito máis innovador acorde coa realidade actual, o Goberno da Xunta de Galicia considera necesario dar un novo impulso ao espírito con que se crearon e reorganizar os recursos que se destinaron ao seu mantemento.</p>
<p>Polo tanto, por proposta do conselleiro de Presidencia, Administracións Públicas e Xustiza, logo de deliberación do Consello da Xunta de Galicia na súa reunión do día trinta de xuño de dous mil seis,</p>
<p>DISPOÑO:</p>
<p>Artigo único.-Quedan derrogados os decretos 218/1987, do 23 de xullo, polo que se regula a nova estrutura dos padroados para a mellora do medio rural e 429/1987, do 26 de novembro, polo que se modifican os artigos 5 e 6 do anterior.</p>
<p>Disposicións derradeiras</p>
<p>Primeira.-Facúltase o conselleiro de Presidencia, Administracións Públicas e Xustiza para ditar as disposicións necesarias para o desenvolvemento deste decreto.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, trinta de xuño de dous mil seis.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>

