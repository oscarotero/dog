---
date: '2016-07-07'
id: G1991-140616-0001
page: 28983
number: 128
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (PO-4492/2008-E).
range: Edicto
url: >-
  https://www.xunta.gal/dog/Publicados/2016/20160707/AnuncioG1991-140616-0001_gl.html
---
<p>Procedemento ordinario 4492-2008-E</p>
    <p>Recorrente: Ciudad de la Pesca Vigo, S.L.</p>
    <p>Procurador: Elena Miranda Osset</p>
    <p>Letrado: Javier García Martínez</p>
    <p>Admón. demandada: Consellería de Política Territorial, Obras Públicas e Transportes, Dirección Xeral de Urbanismo</p>
    <p>Letrado da Xunta de Galicia</p>
    <p>Codemandado: Concello de Vigo</p>
    <p>Procurador: Antonio Pardo Fabeiro</p>
    <p>Letrado: letrado dos servizos xurídicos do Concello de Vigo</p>
    <p>No procedemento ordinario tramitado nesta sección co número 4492/2008 se acordou expedir este edicto, co fin de que se publique no <em>Diario Oficial de Galicia</em> a parte dispositiva da sentenza ditada polo Tribunal Supremo con data do 11 de novembro de 2015, e se remita a esta sección copia da folla en que se publique, con indicación da data, para a súa unión ao recurso de referencia.</p>
    <p>Texto.</p>
    <p>«Resolvemos:</p>
    <p>1º. Que debemos declarar e declaramos que é procedente o recurso de casación nº 1824/2014, interposto polo procurador Ramón Rodríguez Nogueira, en nome e representación da entidade mercantil Ciudad de la Pesca de Vigo, S.L., contra a Sentenza do 20 de febreiro de 2014, ditada pola Sala do Contencioso-Administrativo (Sección Segunda) do Tribunal Superior de Xustiza de Galicia no recurso contencioso-administrativo nº 4492/2008, sentenza que casamos e anulamos. </p>
    <p>2º. Que estimando o recurso contencioso-administrativo nº 4492/2008, interposto pola mencionada parte agora recorrente, debemos declarar e declaramos a nulidade de pleno dereito da Orde da Consellería de Política Territorial, Obras Públicas e Transportes da Xunta de Galicia do 18 de maio de 2008, pola que se aproba definitiva e parcialmente o Plan Xeral de Ordenación Urbana de Vigo, así como a posterior Orde da Consellería de Medio Ambiente, Territorio e Infraestruturas do 13 de xullo de 2009, que aprobou definitivamente o documento de cumprimento da citada orde en canto ás cuestións que na primeira quedaron en suspenso, nulidade que comprende tamén a do propio Plan Xeral de Ordenación Urbana de Vigo aprobado nelas. </p>
    <p>3º. Non formulamos declaración expresa sobre condena ao pagamento das custas procesuais causadas na instancia, nin tampouco neste recurso de casación». </p>
    <p>Así, por esta nosa sentenza, que deberá inserir o Consello Xeral do Poder Xudicial na publicación oficial de xurisprudencia deste Tribunal Supremo, definitivamente xulgando, pronunciámolo, mandámolo e asinámolo.</p>
    <p> A Coruña, 14 de xuño de 2016</p>
    <footer><p> Inmaculada Pérez Arrojo<br>Letrada da Administración de xustiza</p></footer>

