---
date: '2003-06-25'
id: 149FA
page: 8407
number: 122
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 29 de abril de 2003, da Delegación Provincial de Ourense, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 02/75-3).
range: Resolución
url: 'https://www.xunta.gal/dog/Publicados/2003/20030625/Anuncio149FA_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Iberdrola Distribución Eléctrica, S.A.U.</p>
<p>Domicilio social: C. Gardoqui, 8-6º F, 48008 Bilbao.</p>
<p>Denominación: reforma subestación eléctrica San Cristovo.</p>
<p>Situación: Chandrexa de Queixa.</p>
<p>Descricións técnicas: reforma da subestación eléctrica de San Cristovo, da que a configuración final será a seguinte: a) Sistema de 132 kV en intemperie e simple barra composta por 2 posicións de liña (liña Trives e liña Serra do Burgo), 1 transformador de potencia, módulo compacto PASS MO DE ABB con tódalas funcións integradas; transformador de potencia trifásico 132/6,6 kV, transformador de potencia trifásico 20/6,6 kV. b) Sistema de 20 kV tipo interior, esquema simple barra, con 2 celas de liña, 2 celas de medida, 1 cela de trafo de potencia e 1 cela de transformador de servicios auxiliares. c) Sistema de 6,6 kV procedente da central hidráulica, tipo interior e simple barra. 2 trafos de 100 kVA c.u.</p>
<p>Cumpridos os trámites ordenados na Lei 54/1997, do 27 de novembro, e no capítulo II do R.D. 1955/2000, do 1 de decembro, sobre autorización de instalación eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Innovación, Industria e Comercio no prazo de vinte días contados</p>
<p>a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>Ourense, 29 de abril de 2003.</p>
<p>Ramón Fernández-Linares Bouza</p>
<p>Delegado provincial de Ourense</p>

