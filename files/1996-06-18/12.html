---
date: '1996-06-18'
id: '7852'
page: 6
number: 119
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (90/1996).
range: Edicto
url: 'https://www.xunta.gal/dog/Publicados/1996/19960618/Anuncio7852_gl.html'
---
<p>Isabel Lado López, xuíza do Xulgado de Primeira Instancia e Instrucción de Muros e o seu partido xudicial, fago saber que neste xulgado e co número 90/1996 se tramita expediente sobre declaración de falecemento, promovido por Mª Amable Castiñeira Lariño, representada polo procurador Ramón Uhia Bermúdez, sendo o causante José Antonio Freire Castiñeira, no que se acordou, por resolución do día da data, dar coñecemento da existencia do expediente mediante a publicación de edictos, con intervales de quince días, sendo as circunstancias persoais de quen se solicita a devandita declaración as seguintes:</p>
<p>José Antonio Freire Castiñeira naceu no lugar de Taxes-Louro-Muros o día 6 de xaneiro de 1952, solteiro, sen descendencia, con domicilio último en Taxes-Louro-Muros, fillo de Antonio e de María Amable.</p>
<p>José Antonio Freire Castiñeira era mariñeiro, estaba enrolado nun barco chamado «Tercero María José», con base no porto de Muros.</p>
<p>Esta embarcación foi atopada envorcada o día 9 de decembro de 1992, sendo arrastrada ata o porto portugués de Leixoes, o día 11 de decembro de 1993 logrouse darlle a volta ó casco do barco atopándose unicamente o corpo do patrón, e sen rastro dos restantes mariñeiros. Desde a data nunca se tiveron noticias de José Antonio Freire Castiñeira, nin apareceu o corpo.</p>
<p>E para que se leve a efecto a dita publicación expido e asino este edicto en Muros o 2 de abril de 1996.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>
<p>9603539</p>

