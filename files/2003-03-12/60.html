---
date: '2003-03-12'
id: '8E06'
page: 2968
number: 50
agency: >-
  SOCIEDADE MUNICIPAL DE XESTIÓN DO TRANSPORTE URBANO DE SANTIAGO DE COMPOSTELA,
  S.A.
section: VI. ANUNCIOS
title: >-
  Contratación de persoal para a Sociedade Municipal de Xestión de Transporte
  Urbano de Santiago de Compostela, S.A. (TUSSA).
range: Contratación
url: 'https://www.xunta.gal/dog/Publicados/2003/20030312/Anuncio8E06_gl.html'
---
<p>Denominación do posto: técnico de aparcadoiros e outras actividades de transporte.</p>
<p>Requisitos indispensables: estar en posesión de alomenos diplomatura universitaria ou enxeñería técnica especializada; estar en posesión do carné de conducir B1; contar cunha experiencia mínima de 2 anos en postos de responsabilidade de empresas privadas ou Administración pública, nos sectores de aparcadoiros ou transporte de viaxeiros por estrada e dominio do castelán e do galego.</p>
<p>Estes requisitos deberán acreditarse mediante documentación oficial.</p>
<p>Valorarase: cursos ou titulacións relacionados cos sectores de aparcadoiros e transporte de viaxeiros por estrada, e outros idiomas.</p>
<p>Retribucións: ata 27.045,54 A brutos anuais.</p>
<p>Tipo de contrato: laboral indefinido co seu correspondente período legal de proba.</p>
<p>Procedemento de selección:</p>
<p>Fase de admisión:</p>
<p>Con carácter previo á realización das probas o tribunal fará unha preselección tendo en conta a acreditación oficial da posesión dos requisitos necesarios. As listas de admitidos estarán expostas nas oficinas de TUSSA. Ademais notificarase persoalmente ós/ás interesados/as.</p>
<p>Fase de selección:</p>
<p>1. Valoración do C.V.:</p>
<p>-Experiencia laboral nos sectores de aparcadoiros ou transporte de viaxeiros: ata 10 puntos.</p>
<p>-Cursos e titulacións relacionados cos sectores de aparcadoiros ou transporte de viaxeiros: ata 5 puntos.</p>
<p>-Outros cursos e titulacións útiles para o posto de traballo: ata 3 puntos.</p>
<p>-Idiomas: ata 2 puntos.</p>
<p>2. Entrevista persoal eliminatoria (ata 10 puntos).</p>
<p>Os/as interesados/as deberán presentar as solicitudes acompañadas da fotocopia do DNI, currículum vitae e demais documentación que acredite a titulación requirida e os requisitos esixidos, nas oficinas de TUSSA (directamente ou por correo), situadas na praza de Camilo Díaz Valiño, s/n, 15704 Santiago de Compostela, en horario de mañá, dentro do prazo de 10 días hábiles contados a partir do seguinte á publicación deste anuncio, indicando en lugar visible a seguinte referencia: «Selección técnico de aparcadoiros e outras actividades de transporte».</p>
<p>Santiago de Compostela, 28 de febreiro de 2003.</p>
<p>Carlos González Lozano</p>
<p>Director xerente da Sociedade Municipal</p>
<p>de Xestión de Transporte Urbano de Santiago</p>
<p>de Compostela, S.A.</p>

