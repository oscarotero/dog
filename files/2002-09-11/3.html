---
date: '2002-09-11'
id: 1135A
page: 13
number: 175
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 29 de agosto de 2002 pola que se modifica o Regulamento da
  denominación de orixe Ribeira Sacra e do seu Consello Regulador.
range: Orde
url: 'https://www.xunta.gal/dog/Publicados/2002/20020911/Anuncio1135A_gl.html'
---
<p>Por Orde do 30 de maio de 1995, a Consellería de Agricultura, Gandería e Montes da Xunta de Galicia recoñeceu a denominación de orixe Ribeira Sacra para os viños producidos nesta zona vitivinícola. Posteriormente, por Orde do 3 de setembro de 1996 aprobouse o Regulamento da denominación de orixe Ribeira Sacra e do seu Consello Regulador, que foi máis tarde modificado por Orde do 9 de xullo de 1997, da mesma consellería.</p>
<p>Esta denominación nestes anos foi medrando de xeito ordenado, acadando un importante grao de desenvolvemento tanto no relativo ó sector productor como ó industrial.</p>
<p>Actualmente, os sectores implicados, despois dos estudios pertinentes, demandan unha ampliación da zona de producción e elaboración.</p>
<p>En consecuencia, por petición dos sectores interesados e de conformidade co artigo 30.I.3º e 4º do Estatuto de autonomía de Galicia, e en uso das competencias que me confire a Lei 1/1983, do 22 de</p>
<p>febreiro, reguladora da Xunta de Galicia e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Modifícanse os artigos 4º e 13º do Regulamento da denominación de orixe Ribeira Sacra, aprobado por Orde do 3 de setembro de 1996, que quedan redactados como se expresa a continuación:</p>
<p>Artigo 4º</p>
<p>1. A zona de producción dos viños protexidos pola denominación de orixe Ribeira Sacra está constituída polos terreos que o Consello Regulador considere aptos para a producción de uvas das variedades que se indican no artigo 5º, coa calidade necesaria para obter viños das características específicas dos amparados pola denominación de orixe, e que se encontren nos termos municipais e parroquias que compoñen as subzonas seguintes:</p>
<p>a) Subzona de Amandi.</p>
<p>Abarca as parroquias que se citan dos seguintes municipios:</p>
<p>Municipio de Sober: Doade, Amandi, Lobios, Pinol, Santiorxo, Barantes, Bolmente, San Martiño de Anllo e Anllo.</p>
<p>Municipio de Monforte de Lemos: Marcelle.</p>
<p>b) Subzona de Chantada.</p>
<p>Abarca as parroquias que se citan dos seguintes municipios:</p>
<p>Municipio de Carballedo: Erbedeiro, Chouzán, A Cova, Oleiros e Temes.</p>
<p>Municipio de Chantada: Pedrafita, Pesqueiras, San Fiz de Asma, Belesar, Líncora, Camporramiro, Santiago de Arriba, A Sariña, Nogueira de Miño e Sabadelle.</p>
<p>Municipio de Taboada: Sobrecedo, Castelo, San Xián de Insua, Insua, Mourenlle e Xián.</p>
<p>Municipio da Peroxa: San Xes da Peroxa, Graíces, Carracedo, Celaguantes, Beacán, Os Peares e Vilarrubín.</p>
<p>Municipio de Portomarín: Portomarín, Sabadelle, Fiz de Rozas, León e Vilarbasín.</p>
<p>Municipio de Paradela: Loio, As Cortes, San Martiño de Castro, San Facundo de Ribas de Miño, Castro, Santalla de Paradela, Aldosende, A Laxe e San Vicente de Paradela.</p>
<p>c) Subzona de Quiroga-Bibei.</p>
<p>Abarca as parroquias que se citan dos seguintes municipios:</p>
<p>Municipio de Quiroga: Quintá de Lor, Nocedo, Quiroga, A Ermida, O Hospital, Fisteus, Sequeiros, Bendollo, Bendilló, Montefurado, Vilanuíde, Paradaseca, Vilaster, A Enciñeira e Augas Mestas.</p>
<p>Municipio de Ribas de Sil: Nogueira, Peites, Piñeira, Rairos, Ribas de Sil, Soutordei e Torbeo.</p>
<p>Municipio da Pobra de Brollón: Vilachá.</p>
<p>Municipio de Monforte de Lemos: Rozavales.</p>
<p>Municipio de Manzaneda: Cesuris, Reigada, San Miguel de Bidueira, Soutipedre, Manzaneda e San Martiño de Manzaneda.</p>
<p>Municipio da Pobra de Trives: Barrio, Mendoia, Piñeiro, Sobrado e Navea.</p>
<p>d) Subzona de Ribeiras do Miño.</p>
<p>Abarca as parroquias que se citan dos seguintes municipios:</p>
<p>Municipio do Saviñao: Segán, San Vitoiro de Ribas de Miño, Rebordaos, Santo Estevo de Ribas de Miño, Diomondi, Mourelos, Rosende e A Cova.</p>
<p>Municipio de Pantón: Ribeiras de Miño, Vilar de Ortelle, Atán, Pombeiro, Acedre, Espasantes, Frontón, Siós, Cangas e Pantón.</p>
<p>Municipio de Sober: Rosende e Anllo.</p>
<p>e) Subzona de Ribeiras de Sil.</p>
<p>Abarca as parroquias que se citan dos municipios seguintes:</p>
<p>Municipio de Parada de Sil: San Lourenzo de Barxacova, Sacardebois, Parada de Sil e Chandrexa.</p>
<p>Municipio da Teixeira: Cristosende, Lumeares e Abeleda.</p>
<p>Municipio de Castro Caldelas: Alais, Paradela, San Paio de Abeleda, Santa Tegra de Abeleda, Tronceda e Castro Caldelas.</p>
<p>Municipio de Nogueira de Ramuín: Viñoás, A Carballeira e Moura.</p>
<p>2. A cualificación dos terreos para os efectos da súa inclusión na zona de producción efectuaraa o Consello Regulador e deberán quedar delimitados na correspondente documentación cartográfica.</p>
<p>3. Para que os viños amparados poidan levar na etiquetaxe o nome dunha das subzonas definidas neste regulamento, será necesario que a materia prima proceda integramante dela e que a elaboración se realice no seu interior.</p>
<p>Artigo 13º</p>
<p>1. O Consello Regulador levará os seguintes rexistros.</p>
<p>a) Rexistro de viñas.</p>
<p>b) Rexistro de adegas de elaboración.</p>
<p>c) Rexistro de adegas de almacenamento.</p>
<p>d) Rexistro de adegas embotelladoras.</p>
<p>2. Para poder optar a inscribirse nos rexistros citados no parágrafo anterior, será necesario que tanto as viñas como as adegas estean situadas na zona de producción definida no artigo 4.1º deste regulamento.</p>
<p>3. Non obstante o disposto no punto anterior, e tendo en conta os costumes e as dificultades orográficas da área de producción, o Consello Regulador poderá autoriza-la inscrición nos rexistros de adegas de elaboración e embotellado, das que estean situadas nos terreos de:</p>
<p>a) Subzona de Amandi.</p>
<p>Municipio de Sober: nas parroquias de Brosmos, Bulso, Figueroá e Proendos.</p>
<p>b) Subzona de Chantada.</p>
<p>Municipio de Taboada: nas parroquias de Cicillón, Vilela, Carballo e Vilar de Cabalos.</p>
<p>c) Subzona de Ribeiras de Miño.</p>
<p>Municipio de Sober: nas parroquias de Vilaescura e Canaval.</p>
<p>Municipio de Pantón: nas parroquias de Eiré, Pantón, Ferreira de Pantón, Serode, Deade, Següín e San Fiz de Cangas.</p>
<p>Municipio do Saviñao: nas parroquias de Vilelos, Vilaesteva, Freán, Louredo, A Laxe, Fión, Marrube, Vilasante, Licín e Piñeiró.</p>
<p>d) Subzona de Ribeiras de Sil.</p>
<p>Municipio da Teixeira: nas parroquias de Montoedo e Pedrafita.</p>
<p>Municipio de Castro Caldelas: nas parroquias de Castro Caldelas, Mazaira, Trabazos, Camba e Poboeiros.</p>
<p>4. As solicitudes de inscrición dirixiranse ó Consello Regulador, xuntando os datos, documentación e comprobantes que en cada caso sexan requiridos polas disposicións e normas vixentes, nos impresos que dispoña o Consello Regulador.</p>
<p>Formulada a petición, as parcelas ou adegas deberán ser inspeccionadas polo persoal técnico que designe o Consello Regulador, co fin de comproba-las súas características e se reúnen as condicións esixidas por este regulamento.</p>
<p>5. O Consello Regulador denegará, de forma motivada, as inscricións que non se axusten ó preceptuado neste regulamento ou ós acordos adoptados por aquel sobre condicións complementarias de carácter técnico que deban reuni-las viñas e adegas.</p>
<p>6. A inscrición nestes rexistros non exime os interesados da obriga de inscribirse naqueles outros que, con carácter xeral, estean establecidos na lexislación vixente, e especialmente no Rexistro de Industrias Agroalimentarias e no de Embotelladores e Envasadores, se é o caso, o que deberá acreditarse con anterioridade á inscrición nos rexistros do Consello Regulador.</p>
<p>Disposición derradeira</p>
<p>A modificación da Orde do 30 de maio de 1995, aprobada por esta orde, entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de agosto de 2002.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

