---
date: '2013-10-15'
id: L141-250913-0001
page: 40886
number: 197
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación definitiva da modificación do estudo de detalle do
  ámbito dotacional OE-L1.
range: Anuncio
url: >-
  https://www.xunta.gal/dog/Publicados/2013/20131015/AnuncioL141-250913-0001_gl.html
---
<p>1. O pleno do Concello da Laracha, en sesión extraordinaria do día 22 de agosto de 2013, adoptou o seguinte acordo:</p>
    <p>Primeiro. Aprobar definitivamente a modificación do estudo de detalle do ámbito dotacional remitido a ordenación especial OE-L1, A Laracha, na rúa Río Anllóns-A Laracha- Torás, tramitado de oficio polo Concello, segundo proxecto redactado polo arquitecto Ángel Luís Monteoliva Díaz.</p>
    <p>Segundo. Publicar o acordo no Diario Oficial de Galicia e o articulado das normas do estudo de detalle, así como o acordo correspondente no Boletín Oficial da provincia, non entrando en vigor ata que se publicase completamente o seu texto e transcorrese o prazo previsto no artigo 65.2 da Lei 7/1985, do 2 de abril, de bases do réxime local. </p>
    <p>Terceiro. Notificar persoalmente aos propietarios e demais interesados directamente afectados polo expediente o presente acordo, comunicándolles que este pon fin á vía administrativa e contra el poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da publicación do texto no Boletín Oficial da provincia. </p>
    <p>Cuarto. Ordenar ao secretario da Corporación que dilixencie os planos e documentos aprobados definitivamente.</p>
    <p>Quinto. Comunicar a aprobación definitiva á Consellería de Medio Ambiente, Territorio e Infraestruturas, á vez que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o estudo de detalle.</p>
    <p>2. De acordo co sinalado no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, publicouse no BOP número 168, do día 4 de setembro de 2013, o texto dos documentos que o integran e planos de ordenación.</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas o día 23 de setembro de 2013.</p>
    <p>A Laracha, 24 de setembro de 2013</p>
    <footer><p>José Manuel López Varela<br>Alcalde</p></footer>

