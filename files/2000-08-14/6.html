---
date: '2000-08-14'
id: 1023A
page: 11
number: 157
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 209/2000, do 21 de xullo, polo que se aproba o escudo heráldico e a
  bandeira do Concello de Sanxenxo (Pontevedra).
range: Decreto
url: 'https://www.xunta.gal/dog/Publicados/2000/20000814/Anuncio1023A_gl.html'
---
<p>O Concello de Sanxenxo (Pontevedra) considerou conveniente a rehabilitación do seu escudo heráldico e a creación da bandeira municipal, coa simboloxía adecuada e conforme as tradicionais pautas de presentación dos emblemas heráldicos, se represente e perpetúe a súa propia peculiaridade. Para iso, e de acordo coas facultades que lle cofiren as disposicións legais vixentes, elevou o informe histórico-heráldico, co seu correspondente brasonamento e representación gráfica, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas do procedemento establecidas na Lei 7/1985, do 2 de abril, reguladora das bases de réxime local, Lei 5/1997, do 22 de xullo, de Administración local</p>
<p>de Galicia, no Regulamento de organización, funcionamento e réxime xurídico das corporacións locais, aprobado polo R.D. 2568/1986, do 28 de novembro, e máis no Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia.</p>
<p>Na súa virtude, visto o informe, de data 14 de xullo de 2000, emitido pola Comisión de Heráldica da Xunta de Galicia, e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinteún de xullo de dous mil,</p>
<p>DISPOÑO:</p>
<p>Artigo 1º</p>
<p>Aproba-la rehabilitación do escudo heráldico do Concello de Sanxenxo (Pontevedra), que quedará organizado do seguinte modo: de azur (azul) e saínte do flanco dereito, un brazo vestido de ouro (amarelo) e armado dunha lanza do mesmo. Ó timbre, coroa real pechada.</p>
<p>Artigo 2º</p>
<p>Aproba-la bandeira do Concello de Sanxenxo (Pontevedra), que quedará organizada do seguinte xeito: ondado de azul e amarelo e, a un tercio da hasta, partido de azul co brazo saínte, vestido de amarelo e armado dunha lanza do mesmo.</p>
<p>Santiago de Compostela, vinteún de xullo de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

