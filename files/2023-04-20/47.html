---
date: '2023-04-20'
id: G0256-040423-0001
page: 24502
number: 76
agency: Axencia de Turismo de Galicia
section: VI. Anuncios. a) Administración autonómica.
title: >-
  CÉDULA do 31 de marzo de 2023, da Área Provincial de Turismo da Coruña, pola
  que se notifica a incoación do 6 de febreiro de 2023 ditada no expediente
  sancionador da Coruña RITGA-E-2023-000733 (ref. AC-006/2023), por infracción
  leve en materia de turismo.
range: Cédula
url: >-
  https://www.xunta.gal/dog/Publicados/2023/20230420/AnuncioG0256-040423-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), notifícaselle ao titular que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada polos medios habituais non se puido efectuar a notificación.</p>
    <p>Neste mesmo acto designouse instrutor do expediente a Juan Luis Martínez Sieira. Os interesados poden promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>A resolución deste procedemento por infracción leve correspóndelle á xefa da Área Provincial da Coruña da Axencia de Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG nº 193, do 9 de outubro) e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>Os interesados dispoñerán dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións consideren convenientes e, se é o caso, propoñer proba concretando os medios dos que pretendan valerse, coa advertencia de que de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 31 de marzo de 2023</p>
    <footer><p>Ana Teresa Cimas Hernando<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: RITGA-E-2023-000733 (ref. AC-006/2023).</p>
    <p>Denunciado: Jesús María Cendán Vázquez.</p>
    <p>Establecemento: Hostel Santiago.</p>
    <p>Enderezo: rúa da Senra, 11-3º.</p>
    <p>Localidade: Santiago de Compostela.</p>
    <p>Precepto infrinxido: art. 109.2.c) e art. 109.2.d) da Lei 7/2011, do 27 de outubro, do turismo de Galicia.</p>
    <p>Incoación: 6 de febreiro de 2023.</p>
    <p>Sanción: multa de catrocentos cincuenta euros (450 €).</p>
    <p>Importe da multa coa aplicación do 20 % de desconto: trescentos sesenta euros (360 €).</p>
    <p>Importe da multa coa aplicación do 40 % de desconto: douscentos setenta euros (270 €).</p>

