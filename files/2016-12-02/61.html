---
date: '2016-12-02'
id: L317-151116-0001
page: 53598
number: 231
agency: Concello de Carballeda de Valdeorras
section: VI. Anuncios. b) Administración local.
title: EDICTO de convocatoria para elección de xuíz de paz substituto.
range: Edicto
url: >-
  https://www.xunta.gal/dog/Publicados/2016/20161202/AnuncioL317-151116-0001_gl.html
---
<p>En cumprimento do previsto no artigo 101 e concordantes da Lei orgánica do poder xudicial, anúnciase convocatoria pública para a provisión do cargo de xuíz de paz substituto deste concello de Carballeda de Valdeorras, conforme as seguintes bases:</p>
    <p>1ª. Solicitudes: as persoas interesadas poderán presentar as súas solicitudes mediante instancia que se presentará no Rexistro Xeral deste concello, das 9.00 ás 14.00 horas, durante o prazo de quince días hábiles, contados a partir do día seguinte á publicación do anuncio no Diario Oficial de Galicia e no Boletín Oficial da provincia, o prazo contarase a partir da última publicación.</p>
    <p>Coa solicitude, na que se fará constar que se reúnen as condicións establecidas na base 2ª desta convocatoria para o desempeño do cargo de xuíz de paz substituto, presentaranse os seguintes documentos:</p>
    <p>a) Certificación de nacemento ou fotocopia compulsada do DNI.</p>
    <p>b) Certificación expedida polo Rexistro Xeral de Penados e Rebeldes, xunto con declaración complementaria na que se faga referencia ao artigo 2 da Lei 68/1980, no seu punto 1.a) referente a se se atopa inculpado ou procesado.</p>
    <p>c) Xustificación de méritos que alegue o solicitante.</p>
    <p>2ª. Condicións legais que teñen que reunir os solicitantes: ser español, maior de idade e non ter a idade de xubilación na carreira xudicial, non estar incurso en causas de incapacidade ou incompatibilidade previstas para o desempeño das funcións xudiciais, a excepción do exercicio de actividades profesionais ou mercantís.</p>
    <p>As causas de incompatibilidade sinaladas no artigo 389 da Lei orgánica do poder xudicial operarán con posterioridade ao nomeamento, mediante opción efectuada polo nomeado.</p>
    <p>Son causas de incapacidade: estar impedido física ou psiquicamente para a función xudicial; estar condenado por delito doloso en canto non se obteña a rehabilitación; estar procesado ou inculpado por delito doloso en canto non se obteña a absolución ou se dite auto de sobresemento, e non estar no pleno exercicio dos dereitos civís (artigo 303 da Lei orgánica do poder xudicial).</p>
    <p>Carballeda de Valdeorras, 31 de outubro de 2016</p>
    <footer><p>Mª Carmen González Quintela<br>Alcaldesa</p></footer>

