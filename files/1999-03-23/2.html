---
date: '1999-03-23'
id: E16E
page: 3
number: 56
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 12 de marzo de 1999 pola que se ordena a publicación do acordo
  do Consello da Xunta de Galicia, do 11 de marzo de 1999, polo que se modifica
  a relación de postos de traballo da Consellería de Política Territorial, Obras
  Públicas e Vivenda.
range: Resolución
url: 'https://www.xunta.gal/dog/Publicados/1999/19990323/AnuncioE16E_gl.html'
---
<p>A necesidade de adecua-lo cadro de persoal ás necesidades de funcionamento da unidade de informática do Instituto Galego da Vivenda e Solo para lograr un axeitado desenvolvemento desta, fai necesario modifica-la vixente relación de postos de traballo da Consellería de Política Territorial, Obras Públicas e Vivenda.</p>
<p>En consecuencia, por proposta desta consellería, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día once de marzo de mil novecentos noventa e nove, adoptou o seguinte</p>
<p>ACORDO:</p>
<p>1. Modifica-la vixente relación de postos de traballo da Consellería de Política Territorial, Obras Públicas e Vivenda, nos termos que se sinalan no anexo ó presente acordo.</p>
<p>2. Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do 11 de marzo de 1999, relativo á modificación da relación de postos de traballo da Consellería de Política Territorial, Obras Públicas e Vivenda, coa finalidade de cumprir este acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 12 de marzo de 1999.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>.CONSELLERÍA DE POLÍTICA TERRITORIAL,</p>
<p>OBRAS PÚBLICAS E VIVENDA</p>
<p>Persoal funcionario</p>
<p>Na relación de postos de traballo da Consellería de Política Territorial, Obras Públicas e Vivenda, publicada no Diario Oficial de Galicia nº 171, do 5 de setembro de 1977, realízanse as seguintes modificacións:</p>
<p>Na páxina 8.689, no centro de destino «UNIDADE INFORMÁTICA»:</p>
<p>-No posto «OT.A02.00.009.15770.005-ANALISTA PROGRAMADOR», na columna «Observacións» suprímese «SEN DOTAR ORZAMENTARIAMENTE».</p>
<p>-No posto «OT.A02.00.009.15770.021-OPERADOR DE ORDENADOR», na columna «Observacións» engádese «SEN DOTAR ORZAMENTARIAMENTE».</p>
<p>Persoal laboral</p>
<p>Na relación de postos de traballo da Consellería de Política Territorial, Obras Públicas e Vivenda, publicada no Diario Oficial de Galicia nº 227, do 27 de novembro de 1995, na páxina 8.717, no centro de destino «ÁREA PROVINCIAL DA CORUÑA», suprímese o posto «OT.A99.10.000.15001.095-XARDINEIRO».</p>

