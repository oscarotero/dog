---
date: '1999-03-23'
id: E17E
page: 3
number: 56
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 62/1999, do 11 de marzo, polo que se aproba o cambio de titularidade
  de tres treitos da antiga PO-400 Salvaterra de Miño-Filgueira a prol do
  Concello de Arbo.
range: Decreto
url: 'https://www.xunta.gal/dog/Publicados/1999/19990323/AnuncioE17E_gl.html'
---
<p>O Concello de Arbo solicitou a cesión por parte da Xunta de Galicia dos treitos da antiga PO-400 (Salvaterra de Miño-Filgueira) comprendidos no termo municipal e que quedan fóra do novo trazado da estrada referida logo das obras de mellora e ampliación nela efectuadas.</p>
<p>Conforme o sinalado nos artigos 4 e 5 da Lei de estradas autonómica 4/1994, do 14 de setembro, por proposta do conselleiro de Política Territorial, Obras Públicas e Vivenda e logo de acordo entre as administracións afectadas e logo de deliberación do Con</p>
<p>sello da Xunta de Galicia na súa reunión do día once de marzo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Apróbase o cambio de titularidade, en favor do Concello de Arbo, dos treitos correspondentes á modificación do trazado da estrada PO-400 (Salvaterra de Miño-Filgueira) que a seguir se relacionan:</p>
<p>Treito 1.-Travesía de Arbo.</p>
<p>A antiga PO-400 discorre nunha lonxitude de 1.554,00 m pola zona urbana de Arbo.</p>
<p>O treito enlaza coa actual PO-400 nos p.k. 17,700 e 19,150.</p>
<p>Treito 2.-Travesía Sela-Barcela.</p>
<p>O antigo treito da PO-400 discorre nunha lonxitude de 3.050,00 m a través dos núcleos de Sela e Barcela.</p>
<p>O treito enlaza coa actual PO-400 nos p.k. 13,508 e 16,165 pola marxe esquerda.</p>
<p>Treito 3.-Pontecarreiros.</p>
<p>Este treito antigo da PO-400 ten unha lonxitude de 420,00 m.</p>
<p>O treito enlaza coa actual PO-400 nos p.k. 17,076 e 17,375 pola marxe esquerda.</p>
<p>Artigo 2º</p>
<p>Corresponderalle ó Concello de Arbo a xestión, mantemento, conservación e explotación das vías cedidas.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de marzo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

