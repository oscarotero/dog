---
date: '1999-03-23'
id: E19A
page: 3
number: 56
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 5 de marzo de 1999, da Xefatura Provincial de Estradas de Lugo,
  pola que se sinala a data para o levantamento das actas previas á ocupación e
  se somete a información pública a relación de propietarios afectados polas
  obras de alargamento e mellora do trazado da estrada LU-630, tramo
  Paderne-Baleira, clave N-LU-87.2.2, termos municipais de Lugo, Castroverde e
  Baleira (Lugo).
range: Resolución
url: 'https://www.xunta.gal/dog/Publicados/1999/19990323/AnuncioE19A_gl.html'
---
<p>O conselleiro de Política Territorial, Obras Públicas e Vivenda da Xunta de Galicia, con data 4 de decembro de 1992, aprobou o proxecto das obras de alargamento e mellora do trazado da estrada LU-630, tramo Paderne-Baleira, clave N-LU-87.2.2.</p>
<p>Por acordo do Consello da Xunta de Galicia, na súa xuntanza do 17 de decembro de 1992 (Decreto 379/1992, do 17 de decembro Diario Oficial de Galicia nº 1, do 4 de xaneiro de 1993) declárase a urxencia, para efectos de aplicación do procedemento que regula o artigo 52 da vixente Lei de expropiación forzosa do 16 de decembro de 1954, a ocupación de bens e dereitos afectados polo referido proxecto.</p>
<p>Para tal efecto convócanse os propietarios e titulares dos bens e dereitos afectados, que figuran na relación exposta no taboleiro de anuncios dos concellos de Lugo, Castroverde e Baleira e na Delegación Provincial de Lugo, para que comparezan no lugar, día e hora que se detalla a continuación, co fin de proceder ó levantamento das actas previas á súa ocupación, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo de se trasladaren ó lugar dos predios se o consideran necesario.</p>
<p>Lugar: concello de Baleira. O levantamento das actas será no salón da Casa do Concello de Baleira.</p>
<p>Día: 15 de abril de 1999 de 13.45 a 14.15 horas.</p>
<p>Lugar: concello de Castroverde. O levantamento das actas será no salón da Casa do Concello de Castroverde.</p>
<p>Día: 15 de abril de 1999 de 12 a 13.30 horas.</p>
<p>Lugar: concello de Lugo. O levantamento das actas será na escola de San Pedro de Romean-Tellado.</p>
<p>Día: 15 de abril de 1999 de 10.30 a 11.45 horas.</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo acompañarse, pola súa conta, se o xulgan oportuno, dos seus peritos e un notario.</p>
<p>Tida conta destes antecedentes e en cumprimento do establecido no artigo 17, parágrafo 2º da Lei de expropiación forzosa, ábrese a información pública ata o momento do levantamento da acta previa á ocupación correspondente, co fin de que os interesados poidan formular por escrito ante a Xefatura Provincial de Estradas de Lugo, sita na Ronda da Muralla, 70, 27001-Lugo, as alegacións que coiden pertinentes co obxecto de emendaren posibles erros que se producisen ó relaciona-los propietarios afectados.</p>
<p>Lugo, 5 de marzo de 1999.</p>
<p>José Antonio Cobreros Aranguren</p>
<p>Enxeñeiro xefe provincial de Estradas de Lugo</p>

