---
date: '2019-10-09'
id: G0424-011019-0002
page: 44601
number: 192
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 3 de setembro de 2019 pola que se dispón o nomeamento dun membro do
  Consello Asesor en Investigación e Innovación de Galicia.
range: Orde
url: >-
  https://www.xunta.gal/dog/Publicados/2019/20191009/AnuncioG0424-011019-0002_gl.html
---
<p>A Lei 5/2013, do 30 de maio, de fomento da investigación e da innovación de Galicia, modificada pola Lei 13/2015, do 24 de decembro, de medidas fiscais e administrativas, creou o Consello Asesor en Investigación e Innovación de Galicia como o órgano colexiado de participación e consulta dos axentes do Sistema galego de investigación e innovación nos asuntos relacionados coa investigación, transferencia, valorización e innovación.</p>
    <p>Mediante a Orde do 25 de xuño de 2019, publicada no DOG núm. 129, do 9 de xullo, nomeáronse os membros do Consello Asesor en Investigación e Innovación de Galicia, de acordo cos artigos 22.1 e 22.3 da dita lei.</p>
    <p>O artigo 2 da dita orde dispón que, unha vez que o Consello Galego de Cámaras designe unha persoa en representación das empresas, se procederá ao seu nomeamento e dese modo quedará completada a composición do Consello Asesor.</p>
    <p>E consecuencia, e por proposta do citado axente,</p>
    <h2>DISPOÑO:</h2>
    <p>Artigo 1</p>
    <p>Nomear a seguinte persoa como membro do Consello Asesor en Investigación e Innovación de Galicia:</p>
    <p>En representación do Consello de Cámaras de Galicia a:</p>
    <p>Miguel Ángel García Miguéns.</p>
    <p>Artigo 2</p>
    <p>O dito nomeamento, conforme o artigo 22.4 da Lei 5/2013, do 30 de maio, de fomento da investigación e da innovación de Galicia, modificado pola Lei 13/2015, do 24 de decembro, de medidas fiscais e administrativas, terá unha duración do mandato de catro anos, sen posibilidade de reelección.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 3 de setembro de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

