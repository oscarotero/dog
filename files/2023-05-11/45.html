---
date: '2023-05-11'
id: L309-190423-0001
page: 29557
number: 90
agency: Concello do Barco de Valdeorras
section: VI. Anuncios. b) Administración local.
title: ANUNCIO de aprobación inicial de modificación de estudo de detalle.
range: Anuncio
url: >-
  https://www.xunta.gal/dog/Publicados/2023/20230511/AnuncioL309-190423-0001_gl.html
---
<p>A Xunta de Goberno Local, na sesión celebrada o 14 de abril de 2023, acordou aprobar inicialmente a modificación do estudo de detalle (aprobado definitivamente polo Pleno do Concello en sesión do 6 de novembro de 2008 e publicado o acordo de aprobación definitiva no BOP do 5 de decembro de 2008 e no DOG do 16 de decembro de 2008) das parcelas de resultado núm. 1, 2 e 3 do proxecto de equidistribución do polígono de execución do SUR-9 (correspondente aos terreos situados entre o arroio Río Cigüeño, a rúa Soto Yáñez, o chan urbano consolidado con fronte á rúa A Veiguiña e a avenida do Bierzo, xunto cunha pequena franxa de terreo situado á marxe contraria da avenida do Bierzo). Esta modificación está redactada por OAU Oficina de Arquitectura, Urbanismo e Planificación, S.L.P. por instancia de Inversións Inmobiliarias Canvives, S.A.U.</p>
    <p>Conforme o establecido non artigo 80 da Lei 2/2016, do 10 de febreiro, do solo de Galicia, e nos artigos 194.2 e 207 do seu regulamento, a documentación estará exposta ao público no taboleiro de anuncios da sede electrónica do Concello (https://www.sede.concellodobarco.org/edictos-anuncios/) e na sección de transparencia (https://www.sede.concellodobarco.org/transparencia/transparencia/exposicions).</p>
    <p>Tamén poderá consultarse fisicamente nas dependencias do Departamento de Urbanismo no edificio núm. 2 da praza do Concello da vila do Barco, das 9.00 ás 14.00 horas.</p>
    <p>O prazo de exposición pública será dun mes, contado a partir do día seguinte ao da última das publicacións deste anuncio no <em>Diario Oficial de Galicia</em> ou nun dos xornais de maior difusión na provincia. Neste prazo calquera persoa poderá examinar o estudo de detalle e presentar alegacións, suxestións ou documentos que consideren oportunos.</p>
    <p>O Barco de Valdeorras, 18 de abril de 2023</p>
    <footer><p>Alfredo L. García Rodríguez<br>Alcalde</p></footer>

