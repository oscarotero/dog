---
date: '2023-05-11'
id: O3C2-030523-0001
page: 29393
number: 90
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 3 de maio de 2023 pola que se convocan tres edicións do curso
  básico de auxiliares de policía local.
range: Resolución
url: >-
  https://www.xunta.gal/dog/Publicados/2023/20230511/AnuncioO3C2-030523-0001_gl.html
---
<p>Dentro das actividades programadas para o ano 2023 no plan de formación aprobado polo seu Consello Reitor, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria de tres edicións do curso básico de auxiliares de policía local, conforme as seguintes bases:</p>
    <p>1. Datos da actividade.</p>
    <p>Denominación: básico de auxiliares de policía local.</p>
    <p>Tipo: curso.</p>
    <p>Horas lectivas: 24.</p>
    <p>Modalidade: presencial.</p>
    <p>Obxectivos: dotar os auxiliares de policía local dunha formación teórico-práctica que os capacite para o posterior desempeño da súa función como auxiliares temporais dos corpos de policía local.</p>
    <p>Contido:</p>
    <p>– Intervención policial.</p>
    <p>– Tráfico e seguridade viaria.</p>
    <p>– Policía administrativa.</p>
    <p>– Primeiros auxilios.</p>
    <p>– Aplicacións policiais básicas do dereito penal e procesual-penal.</p>
    <p>– Relacións co cidadán.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal seleccionado e proposto polos concellos, que puidese prestar servizo como auxiliar de policía local de forma temporal, de acordo co previsto nos artigos 46 a 48 do Decreto 15/2023, do 12 de xaneiro, polo que se desenvolve a Lei 4/2007, do 20 de abril, de coordinación de policías locais. </p>
    <p>Persoal seleccionado dentro do proceso selectivo unitario que desenvolve a Agasp dentro dos convenios asinados cos concellos.</p>
    <p>Persoal integrante da lista de contratación creada ao abeiro dos procesos selectivos unitarios dos anos precedentes e que o curso realizado fose anterior ao ano 2019.</p>
    <p>Para estes efectos, como se recolle no artigo 49.2 do citado decreto, non terán a obrigación de facer o curso as persoas que o superasen nos últimos 4 anos, é dicir, a partir do ano 2019.</p>
    <p>Prazas ofertadas: 50 prazas por edición.</p>
    <p>3. Solicitudes de participación.</p>
    <p>Prazo de inscrición e presentación: o prazo para de inscrición e presentación de solicitudes de participación comezará ao día seguinte da publicación desta resolución no <em>Diario Oficial de Galicia</em>.</p>
    <p>Os concellos que se atopen nesta situación deberán remitir un escrito asinado polo/a alcalde/alcaldesa dirixido á Academia Galega de Seguridade Pública (avenida da Cultura, s/n, 36680 A Estrada (fax 886 20 61 22), en que figure a lista de persoas seleccionadas segundo o artigo 47 do Decreto 243/2008, para efectuar a correspondente reserva de praza para a realización do devandito curso.</p>
    <p>O alumnado procedente do proceso selectivo unitario, será inscrito automaticamente pola Agasp. </p>
    <p>Listaxe de solicitudes seleccionadas: antes do comezo de cada edición do curso básico publicará no sitio web http://agasp.xunta.gal, o persoal admitido a súa realización.</p>
    <p>4. Desenvolvemento da actividade.</p>
    <p>Presentación: as persoas admitidas a este curso deberán presentarse ás 10.00 horas do día que comece o curso.</p>
    <p>Lugar: Academia Galega de Seguridade Pública.</p>
    <p>Horario lectivo: das 10.00 ás 14.00 e das 15.30 ás 20.30 horas.</p>
    <p>Datas: </p>
    <p>1ª edición: 29, 30 e 31 de maio de 2023.</p>
    <p>2ª edición: 5, 6 e 7 de xuño de 2023.</p>
    <p>3ª edición: 12, 13 e 14 de xuño de 2023.</p>
    <p>Certificado de superación do curso:</p>
    <p>Ao remate da actividade entregaráselle un certificado de asistencia a aquelas persoas que acrediten a súa participación continuada nela, e superen as probas que se determinen de ser o caso.</p>
    <p>5. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 3 de maio de 2023</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

