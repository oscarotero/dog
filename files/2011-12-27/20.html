---
date: '2011-12-27'
id: CA02-141211-9815
page: 38377
number: 246
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 13 de decembro de 2011, da Secretaría Xeral Técnica da
  Consellería de Medio Ambiente, Territorio e Infraestruturas, pola que se
  emprazan os interesados nos recursos contencioso-administrativos 4386/2011,
  4382/2011 e 4379/2011 contra a Orde do 29 de abril de 2011 pola que se aproba
  definitivamente o Plan Xeral de Ordenación Municipal do Concello de Lugo.
range: Resolución
url: >-
  https://www.xunta.gal/dog/Publicados/2011/20111227/AnuncioCA02-141211-9815_gl.html
---
<p>Nesta secretaría xeral recibiuse escrito do presidente da Sección Segunda da Sala do Contencioso-Administrativo do Tribunal Superior de Xustiza de Galicia, en relación cos recursos contencioso-administrativos números 4386/2011, interposto por Manuel Ramiro López, Sara Díaz González e Construcciones Arcobar, S.L., o P.O. 4382/2011, interposto por Jesús M.ª Cuesta Gómez, Amalia Bolaño Cabezón e outros, e P.O. 4379/2011 interposto por José Antonio Sánchez del Valle, contra a Orde do 29 de abril de 2011, da Consellería de Medio Ambiente, Territorio e Infraestruturas, pola que se aproba definitivamente o Plan Xeral de Ordenación Municipal do Concello de Lugo.</p>
    <p>Para os efectos de cumprir o solicitado no devandito escrito, faise constar que o expediente xa foi remitido por esta secretaría á Sección Segunda do Tribunal Superior de Xustiza de Galicia en data do 25 de novembro de 2011.</p>
    <p>O que se notifica para xeral coñecemento de todas as persoas interesadas no procedemento e se emprazan para que poidan comparecer como demandados nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de decembro de 2011.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

