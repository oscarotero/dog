---
date: '2011-12-27'
id: CA02-141211-9820
page: 38375
number: 246
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 13 de decembro de 2011, da Secretaría Xeral Técnica da
  Consellería de Medio Ambiente, Territorio e Infraestruturas, pola que se
  empraza o interesado no recurso contencioso-administrativo número 752/2011,
  interposto contra a desestimación da reclamación de responsabilidade
  patrimonial RP/10/00055.
range: Resolución
url: >-
  https://www.xunta.gal/dog/Publicados/2011/20111227/AnuncioCA02-141211-9820_gl.html
---
<p>Para os efectos de dar cumprimento ao solicitado polo Xulgado do Contencioso-Administrativo número 2 de Santiago de Compostela, en relación co recurso contencioso-administrativo número 752/2011, interposto por Construcciones López Cao, S.L., contra a Resolución da Consellería de Medio Ambiente, Territorio e Infraestruturas, do 2 de febreiro de 2011, que resolve a reclamación por responsabilidade patrimonial RP/10/00055, por danos en vehículo con matrícula 9855GLF polo accidente sufrido o día 15.5.2009 cando circulaba pola vía rápida do Salnés (VRG-4.2), tramo entre Ribadumia e Cambados, poboación de Abelleira, cando á altura do punto quilométrico 3,5 atopou a vía interrompida por un socavón, que formaba unha ampla franxa que atravesaba ambos os dous carrís de circulación; esta secretaría resolveu ordenar a remisión do correspondente expediente ao Xulgado do Contencioso-Administrativo número 2 de Santiago de Compostela.</p>
    <p>A devandita resolución de remisión do expediente intentouse notificar persoalmente a FCV Rey, S.L., con último domicilio coñecido na avda. de Ourense, n.º 34 baixo, 36900 Marín-Pontevedra, interesada no citado procedemento, sen que fose posible tal notificación.</p>
    <p>Polo exposto, mediante a presente resolución emprázase para que poida presentarse como demandada nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de decembro de 2011.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

