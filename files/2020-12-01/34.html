---
date: '2020-12-01'
id: G0596-201120-0001
page: 47510
number: 242
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 18 de novembro de 2020, da Xefatura Territorial da Coruña, polo que
  se somete a información pública a solicitude de expropiación forzosa
  relacionada coa concesión de explotación Casalonga número 6996, no concello de
  Teo (expediente IN334A 2020/01-1).
range: Acordo
url: >-
  https://www.xunta.gal/dog/Publicados/2020/20201201/AnuncioG0596-201120-0001_gl.html
---
<p>En cumprimento do disposto na Lei de expropiación forzosa, do 16 de decembro de 1954, e no seu regulamento, do 26 de abril de 1957, de conformidade co artigo 105 da Lei 22/173, do 21 de xullo, de minas, e demais normas vixentes de aplicación, sométese a información pública a solicitude de expropiación forzosa relacionada co dereito mineiro que se describe a seguir:</p>
    <p>– Expediente: IN334A 2020/01-1.</p>
    <p>– Beneficiario: Toca y Salgado, S.L. (Toysal), CIF: B36625085.</p>
    <p>– Domicilio social: Camiño do Caramuxo, 65, Navia. 36213 Vigo, Pontevedra.</p>
    <p>– Denominación do dereito mineiro: concesión de explotación de recursos da sección C), Casalonga, nº 6996.</p>
    <p>– Concello afectado: Teo.</p>
    <p>– Documentación que se expón: a relación concreta e individualizada do ben que se considera de necesaria expropiación que se xunta no anexo deste acordo.</p>
    <p>O obxecto desta información pública é declarar a necesidade de ocupación do predio afectado e iniciar o procedemento expropiatorio.</p>
    <p>O que se fai público de conformidade cos artigos 15, 18 e 19 da Lei de expropiación forzosa, e consecuentes do seu regulamento, para o coñecemento xeral e, de ser o caso, formular alegacións sobre a procedencia da ocupación ou disposición dos bens así como o seu estado material ou legal, ou calquera outra observación que se considere oportuna dentro do prazo de quince (15) días, que se contará a partir do día seguinte ao da última publicación deste acordo.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación ou intentada esta non se puidese practicar, publicarase un anuncio no taboleiro de edictos único (TEU) do <em>Boletín Oficial del Estado.</em></p>
    <p>A Coruña, 18 de novembro de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN334A 2020/01-1.</p>
    <p>Entidade beneficiaria: Toca y Salgado, S.L. (Toysal).</p>
    <p>Denominación da explotación: concesión de explotación Casalonga, núm. 6996.</p>
    <p>Concello: Teo.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Descrición da parcela</td>
       <td>Titularidade</td>
       <td>Afección</td>
      </tr>
      <tr>
       <td>1</td>
       <td>Canteira</td>
       <td>Franxa comprendida entre os puntos quilométricos 6+400 e 7+600 da EP 0205 de Bertamiráns á Ramallosa que foi desafectada e permutada pola Deputación Provincial da Coruña á mercantil Camilo Carballal, S.L. polo Acordo plenario do 30 de marzo de 2006</td>
       <td>Manuel Carballal Pazos</td>
       <td>Superficie en pleno dominio de 10.544 m²</td>
      </tr>
     </tbody>
    </table>

