---
date: '2020-12-01'
id: G0532-281020-0001
page: 47522
number: 242
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 15 de outubro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Manuel Vidal Pazos para unha explotación de recría de galiñas poñedoras, no
  concello de Salvaterra de Miño (Pontevedra) (expediente 2019-IPPC-M-120).
range: Anuncio
url: >-
  https://www.xunta.gal/dog/Publicados/2020/20201201/AnuncioG0532-281020-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado </em>núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>As alegacións, suxestións ou observacións, dirixiranse ao Servizo de Prevención e Control Integrados da Contaminación. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/→medio ambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 15 de outubro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-120.</p>
    <p>Número da autorización ambiental integrada: 2010/1006_IPPC_244.</p>
    <p>Categoría principal da actividade: anexo I, categoría 9.3.a) do Real decreto lexislativo 1/2016, do 16 de decembro.</p>
    <p>Titular: Manuel Vidal Pazos.</p>
    <p>Dirección da instalación: lugar de Cabreira, s/n, 36459 concello de Salvaterra de Miño, Pontevedra. </p>
    <p>Actividade principal: a explotación constitúe un núcleo de dúas naves, adicadas á recría ou engorde de galiñas poñedoras, con capacidade total para 130.000 prazas.</p>
    <p>Verteduras: as augas residuais do aseo contan con autorización para incorporarse ao medio natural logo de paso por unha fosa séptica. As augas pluviais incorpóranse limpas ao medio.</p>

