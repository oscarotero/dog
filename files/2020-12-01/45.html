---
date: '2020-12-01'
id: G0598-181120-0001
page: 47530
number: 242
agency: 'Consellería de Cultura, Educación e Universidade'
section: VI. Anuncios. a) Administración autonómica.
title: >-
  ACORDO do 14 de outubro de 2020, da Xefatura Territorial de Lugo, polo que se
  dá publicidade ao inicio dun expediente de reintegro de axudas ao estudo.
range: Acordo
url: >-
  https://www.xunta.gal/dog/Publicados/2020/20201201/AnuncioG0598-181120-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, procédese a dar publicidade á parte substantiva dos acordos adoptados pola Xefatura Territorial da Consellería de Cultura, Educación e Universidade de Lugo:</p>
    <p>«Primeiro. Iniciar o procedemento de reintegro das bolsa concedida, identificada no anexo desta resolución.</p>
    <p>Segundo. Pór a disposición dos interesados os expedientes para que, consonte o previsto no artigo 82 da Lei 39/2015, do 1 de outubro, do procedemento administrativo común das administracións públicas (BOE do 2 de outubro), no prazo de dez (10) días, contados a partir do seguinte ao da publicación desta resolución no <em>Boletín Oficial del Estado</em>, aleguen e presenten os documentos e xustificacións que coiden pertinentes ante a Sección de Bolsas da Xefatura Territorial da Consellería de Cultura, Educación e Universidade, situada na rolda da Muralla, nº 70, 27071 Lugo.</p>
    <p>Transcorrido este prazo, a Dirección Xeral de Atención, Participación e Empregabilidade de Estudantes Universitarios do Ministerio de Educación, de ser o caso, ditará resolución que determine tanto a procedencia do reintegro como a liquidación dos xuros de demora correspondentes desde o momento do pagamento da bolsa.</p>
    <p>Con todo, no suposto de que os interesados estean conformes coa obriga do reintegro, poderán facer efectivo o reintegro en calquera banco ou caixa de aforros, facendo uso dos documentos habilitados para o efecto, dándose así por concluído o expediente».</p>
    <p>Lugo, 14 de outubro de 2020</p>
    <footer><p>María del Carmen Gueimunde González<br>Xefa territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td>Interesado</td>
       <td>Importe</td>
       <td>Curso</td>
       <td>Causa</td>
      </tr>
      <tr>
       <td>Miralles Casar, Pau</td>
       <td>607,00 €</td>
       <td>2018/19</td>
       <td>7.26</td>
      </tr>
     </tbody>
    </table>

