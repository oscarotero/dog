---
date: '1997-10-24'
id: BBC2
page: 10
number: 206
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de outubro de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, da obra do proxecto de reforma de dúas naves xemelgas para
  grupos de touros, ampliación de parques exteriores en naves de touros e
  construcción dunha corentena no Centro de Sementais de Fontao (Lugo).
range: Resolución
url: 'https://www.xunta.gal/dog/Publicados/1997/19971024/AnuncioBBC2_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>Obxecto: contratación da execución da obra do proxecto de reforma de dúas naves xemelgas para</p>
<p>grupos de touros, ampliación de parques exteriores en naves de touros e construcción dunha corentena no Centro de Sementais de Fontao (Lugo), de acordo cos proxectos e pregos aprobados para ela.</p>
<p>Orzamento de licitación: quince millóns catrocentas noventa e oito mil setecentas setenta e unha pesetas (15.498.771 ptas.).</p>
<p>Prazo de execución: seis (6) meses.</p>
<p>Clasificación: non é necesaria.</p>
<p>Fianza provisional: trescentas nove mil novecentas setenta e cinco pesetas (309.975 ptas.).</p>
<p>Fianza definitiva: seiscentas dezanove mil novecentas cincuenta e unha pesetas (619.951 ptas.).</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio Técnico de Producción Animal (Instituto Láctero e Gandeiro de Galicia-ILGGA) da Consellería de Agricultura, Gandería e Montes (rúa dos Irmandiños, s/n, Salgueiriños, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 21 de novembro de 1997.</p>
<p>A apertura de proposicións terá lugar en acto público ás 13 horas do día 27 de novembro de 1997, na sala B de reunións da Consellería da Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 16 de outubro de 1997.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>97-7340</p>

