---
date: '1997-10-24'
id: BB9A
page: 10
number: 206
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de outubro de 1997, da Delegación Provincial da Coruña, pola
  que se anuncia o levantamento das actas previas á ocupación para a instalación
  eléctrica que se cita. (Expediente 59/1996).
range: Resolución
url: 'https://www.xunta.gal/dog/Publicados/1997/19971024/AnuncioBB9A_gl.html'
---
<p>Declarada de urxente a instalación da liña eléctrica aérea a 66 kV, sobre apoios metálicos e de formigón, conductor LA-180, de 17.666 m de lonxitude, con orixe na planta eólica de Zas-Santa Comba, e remate na subestación de Vimianzo de Unión Eléctrica-Fe</p>
<p>nosa, S.A., no seu percorrido polos termos municipais de Santa Comba, Zas e Vimianzo (expediente 59/1996), a efectos de expropiación forzosa e imposición de servidumes de paso por Decreto 272/1997, do 18 de setembro, (Diario Oficial de Galicia do 6-10-1997), da Consellería de Industria e Comercio, a prol da entidade Desarrollos Eólicos, S.A., con enderezo na Avda. da Buhaira, 2, 41018 Sevilla.</p>
<p>En cumprimento dos artigos 52 da Lei de expropiación forzosa, do 16 de decembro de 1954, e 56 do seu Regulamento, do 26 de abril de 1957, faise saber ós interesados propostos como titulares dos predios que se conteñen na relación publicada no DOG do 2-7-1997, que o representante e o perito da Administración se constituirán o día 13 de novembro de 1997, a partir das 11 horas nos predios de Vimianzo, e a partir das 11.30 horas nos predios de Zas, para a toma de datos e levantar a continuación nas oficinas das casas consistoriais as actas previas á ocupación, nas que se describirán os bens e dereitos afectados por expropiación ou servidumes.</p>
<p>Advírtese ós interesados, ós que se lles practicará notificación ó efecto, que deben concorrer o acto por sí ou persoas que os representen, e se así o estiman cos seus peritos e un notario pola súa conta, podendo facer manifestacións no mesmo e aportar datos que sexan útiles, e formular alegacións por escrito ata o citado levantamento, ós sós efectos de emendar posibles erros da relación.</p>
<p>Esta publicación se realiza igualmente ós efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación: e así dirixir o Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 8 de outubro de 1997.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>8075</p>

