---
date: '2001-07-09'
id: B0A2
page: 9
number: 132
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de xuño de 2001 pola que se conceden axudas a alumnos e profesores
  de centros docentes da Comunidade Autónoma de Galicia sostidos con fondos
  públicos, que participen en estadías en empresas de ámbito transnacional
  (cofinanciadas polo Fondo Social Europeo).
range: Orde
url: 'https://www.xunta.gal/dog/Publicados/2001/20010709/AnuncioB0A2_gl.html'
---
<p>Por orde de la Consellería de Educación e Ordenación Universitaria do 12 de marzo de 2001 convocáronse axudas a alumnos e profesores de centros docentes da Comunidade Autónoma de Galicia sostidos con fondos públicos, que participen en estadías en empresas de ámbito transnacional (cofinanciadas polo Fondo Social Europeo).</p>
<p>Vista a proposta da comisión de selección prevista no artigo noveno da citada orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322S.481.0 da Dirección Xeral de Ordenación Educativa e Formación Profesional, as axudas que se relacionan no anexo I.</p>
<p>Segundo.-De acordo co artigo décimo primeiro, as axudas serán aboadas da seguinte forma:</p>
<p>Para as axudas que non superen o importe de 1.000.000 de pesetas, no momento da concesión poderá acordarse un anticipo de pagamento de ata un 80%, despois da aceptación da subvención. O 20% restante librarase unha vez finalizada a actividade e despois da súa completa xustificación económica por parte do centro e entrega da memoria de actividades, achegando certificación respecto da percepción ou non doutras axudas e subvencións parala mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade, o pagamento realizarase integramente unha vez finalizada e xustificada a actividade.</p>
<p>Terceiro.-De acordo coa normativa vixente, os beneficiarios quedarán obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir do da recepción da comunicación pola que se notifica a concesión da axuda, o centro beneficiario non acepta esta, entenderase que renuncia á súa percepción.</p>
<p>2. Facilita-la información requerida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>Unha vez efectuada a viaxe, o centro docente, como entidad colaboradora da xestión de axudas públicas, deberá, de acordo co establecido no artigo 15 do Decreto 287/2000, do 21 de novembro, tramita-la seguinte documentación no prazo máximo dun mes:</p>
<p>A. Certificación do consello escolar do centro aprobatoria das contas, xuntando unha relación dos gastos efectuados.</p>
<p>B. Xustificación da totalidade do custo da viaxe de acordo cos datos indicados no orzamento inicial. O importe da subvención nunca poderá superar illadamente ou en concorrencia con subvencións ou axudas doutras administracións públicas ou doutros entes públicos ou privados, nacionais ou internacionais, o custo da actividade que vai desenvolve-lo beneficiario ou, se é o caso, a porcentaxe máxima do investimento subvencionable que legalmente se estableza. No caso de que o custo final sexa inferior ó inicialmente previsto, deberase diminuír-la axuda concedida en proporción á axuda xustificada.</p>
<p>C. Memoria do traballo realizado durante a estadía no país de acollida, que deberá ser presentada un mes despois do remate da actividade. A memoria irá xunto cun certificado do director do centro no que se faga consta-lo nome, o número do DNI do profesorado e alumnos participantes nas estadías, e incluirá os seguintes datos:</p>
<p>C.1. Visitas preparatorias. Obxectivos levados a cabo de cara á realización do proxecto, incluíndo un breve resumo deste: descrición, datas de realización, etc.</p>
<p>C.2. Estadías de alumnos. Programación e avaliación das actividades realizadas na estadía, con descricións de procesos productivos, tecnoloxías utilizadas, posibilidades de realización doutras estadías e aspectos positivos e negativos que hai que considerar.</p>
<p>C.3. Estadía de profesores. Memoria do traballo individual desenvolvido, no que se farán constar, entre outros, e como mínimo, os seguintes aspectos:</p>
<p>* Descrición do proceso productivo. Perfís profesionais que participan, diferenciados segundo os niveis de cualificación.</p>
<p>* Realizacións máis significativas de cada perfil profesional.</p>
<p>* Tecnoloxías utilizadas e a súa presencia no equipamento de cada ciclo formativo. (Valoración das súas necesidades ou conveniencia de incorporalas).</p>
<p>* Cambios que se prevexan no sistema productivo (evolución da competencia profesional).</p>
<p>* Programa de formación en centros de traballo que se poderían realizar nesta empresa e nos diferentes ciclos formativos da súa familia profesional.</p>
<p>* Posible formación do profesorado que podería desenvolve-la empresa ou traballadores para colaborar no Plan de formación do profesorado de formación profesional específica.</p>
<p>* Valoración de estadías de formación, aspectos positivos e aspectos que deben mellorar.</p>
<p>Os proxectos e traballos realizados polos centros seleccionados quedarán en poder da Dirección Xeral de Ordenación Educativa e Formación Profesional, quen reserva para si o dereito de difundi-los traballos realizados en función da súa orixinalidade, e pasará a formar parte dos fondos documentais da Consellería de Educación e Ordenación Universitaria.</p>
<p>Certificación de ter ou non ter subvención ou axuda, para a mesma finalidade, procedente de calquera outra Administración ou ente público.</p>
<p>Cuarto.-Contra esta resolución os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes, contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), ou ben directamente o recurso contencioso-administrativo, no prazo de dous meses, ante o Tribunal Superior de Xustiza de Galicia.</p>
<p>Santiago de Compostela, 20 de xuño de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Proxectos aprobados no primeiro prazo de presentación de solicitudes</p>
<table><tbody><tr><td></td></tr>
<tr><td></td></tr>
<tr><td>Tipo acción</td><td>Centro escolar</td><td>Profesor 1</td><td>Nº prof.</td><td>Nº alum.</td><td>Axuda conce.</td><td>Semanas</td><td>País destino</td></tr>
<tr><td></td></tr>
</tbody></table>
<table><tbody><tr><td>Visita preparatoria</td><td>Paseo das Pontes</td><td>Santiago Rodilla Labrador</td><td>1</td><td></td><td>150.000</td><td>1</td><td>Finlandia</td></tr>
<tr><td></td></tr>
<tr><td>Estadía de alumnos</td><td>Paseo das Pontes</td><td>Santiago Rodilla Labrador</td><td>0</td><td>2</td><td>360.000</td><td>4</td><td>Finlandia</td></tr>
<tr><td></td></tr>
<tr><td>Estadía de alumnos</td><td>A Ponte Pedriña</td><td>Carmen Fandiño Suárez</td><td>0</td><td>5</td><td>1.400.000</td><td>6</td><td>USA</td></tr>
<tr><td></td></tr>
<tr><td>Estadía de profesores</td><td>A Ponte Pedriña</td><td>Manuel César Vila</td><td>1</td><td>0</td><td>215.000</td><td>2</td><td>USA</td></tr>
<tr><td></td></tr>
<tr><td>Visita preparatoria</td><td>A Ponte Pedriña</td><td>Carmen Fandiño Suárez</td><td>1</td><td>0</td><td>200.000</td><td>1</td><td>USA</td></tr>
<tr><td></td></tr>
<tr><td>Visita preparatoria</td><td>A Ponte Pedriña</td><td>Manuel César Vila</td><td>1</td><td>0</td><td>126.000</td><td>1</td><td>Inglaterra</td></tr>
<tr><td></td></tr>
<tr><td>Estadía de alumnos</td><td>Fonteboa</td><td>Manuel Verde Abella</td><td>2</td><td>18</td><td>1.155.000</td><td>5</td><td>Francia</td></tr>
<tr><td></td></tr>
<tr><td>Estadía de alumnos</td><td>Porta da Auga</td><td>Antonio Gregorio Montes</td><td>0</td><td>8</td><td>1.400.000</td><td>6</td><td>Italia</td></tr>
<tr><td></td></tr>
<tr><td>Visita preparatoria</td><td>Porta da Auga</td><td>Rafael García-Bustelo García</td><td>1</td><td>0</td><td>126.000</td><td>1</td><td>Italia</td></tr>
<tr><td></td></tr>
<tr><td>Estadía de alumnos</td><td>A Ponte Pedriña</td><td>Manuel César Vila</td><td></td><td>8</td><td>1.400.000</td><td>6</td><td>Inglaterra</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Tipo acción</td><td>Centro escolar</td><td>Profesor 1</td><td>Nº prof.</td><td>Nº alum.</td><td>Axuda conce.</td><td>Semanas</td><td>País destino</td></tr>
<tr><td></td></tr>
</tbody></table>
<table><tbody><tr><td>Visita preparatoria</td><td>Luís Seoane</td><td>Olga Freire Barcala</td><td>1</td><td></td><td>200.000</td><td>1</td><td>USA</td></tr>
<tr><td></td></tr>
<tr><td>Estadías de alumnos</td><td>Luís Seoane</td><td>Olga Freire Barcala</td><td>0</td><td>5</td><td>1.400.000</td><td>6</td><td>USA</td></tr>
<tr><td></td></tr>
<tr><td>Estadías de alumnos</td><td>Ribeira do Louro</td><td>Amador Ordóñez Puyme</td><td>0</td><td>5</td><td>1.400.000</td><td>6</td><td>USA</td></tr>
<tr><td></td></tr>
<tr><td>Visitas preparatorias</td><td>Ribeira do Louro</td><td>Antonio Geada Pardeiro</td><td>1</td><td>0</td><td>200.000</td><td>1</td><td>USA</td></tr>
<tr><td></td></tr>
<tr><td>Estadías de alumnos</td><td>As Fontiñas</td><td>Monserrat Aira López</td><td>1</td><td>8</td><td>926.000</td><td>2</td><td>Italia</td></tr>
<tr><td></td></tr></tbody></table>

