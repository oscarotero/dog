---
date: '2001-07-09'
id: B0D6
page: 9
number: 132
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 29 de xuño de 2001, da Dirección Xeral da Función Pública, pola
  que se fan públicas as listas provisionais para a cobertura con carácter
  temporal de postos de traballo reservados a persoal laboral, reguladas no
  artigo 12 c) do Decreto 89/1997, do 10 de abril, modificado polo Decreto
  70/2000, do 31 de marzo, de conformidade co establecido na Resolución do 26 de
  xaneiro de 2001, da Dirección Xeral de Función Pública (Diario Oficial de
  Galicia número 29, do 9 de febreiro).
range: Resolución
url: 'https://www.xunta.gal/dog/Publicados/2001/20010709/AnuncioB0D6_gl.html'
---
<p>Finalizado o prazo fixado pola Dirección Xeral da Función Pública do 26 de xaneiro de 2001 (DOG nº 29, do 9 de febreiro), de presentación de solicitudes para a elaboración das listas, para a</p>
<p>cobertura con carácter temporal de postos de traballo reservados a persoal laboral nas relacións de postos de traballo, reguladas no artigo 12 c) do Decreto 89/1997, do 10 de abril, modificado polo Decreto 70/200, do 31 de marzo e á vista das solicitudes presentadas para a categoría 2 (titulado superior médico) do grupo I, categoría 2 (ATS//enfermeiro/practicante/DUE) do grupo II e categorías 3 (controlador pecuario//axudante técnico pecuario),4 (gobernante//gobernante servicios domésticos), 68 (pastor oficial 1ª//maioral//oficial 1ª gandería) e 78 (subgobernante) do grupo III, e unha vez elaboradas pola Comisión Permanente de Selección para a cobertura de postos reservados a persoal laboral, na sesión do día 28 de xuño de 2001, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas provisionais para a cobertura con carácter temporal de postos de traballo reservados a persoal laboral, reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, correspondentes á categoría 2 (titulado superior médico) do grupo I, categoría 2 (ATS//enfermeiro/practicante/DUE) do grupo II, e categorías 3 (controlador pecuario//axudante técnico pecuario),4 (gobernante//gobernante servicios domésticos), 68 (pastor oficial 1ª//maioral//oficial 1ª gandería) e 78 (subgobernante) do grupo III; as ditas listas están expostas da forma que a continuación se indica:</p>
<p>Anexo I. Figuran os solicitantes incluídos na lista, con indicación da puntuación provisional.</p>
<p>Anexo II. Figuran os solicitantes excluídos, coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Atención e Información ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días hábiles, contados a partir do día seguinte ó da publicación desta resolución no Diario Oficial de Galicia, para a emenda de erros e, se é o caso, formula-las oportunas alegacións, que serán dirixidas á correspondente Comisión Permanente de Selección do Persoal Laboral (Dirección Xeral da Función Pública; edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas procedentes, dándose disto a oportuna publicidade.</p>
<p>Cuarto.-Os solicitantes que figuran admitidos no anexo I (lista B) estarán obrigados, no prazo de 10 días hábiles contados a partir do día seguinte ó da</p>
<p>publicación no Diario Oficial de Galicia das listas provisionais, a remitir á Dirección Xeral da Función Pública o xustificante de aboamento da taxa que a continuación se expresa:</p>
<p>Grupo I: 7.755 pesetas.</p>
<p>Grupo II : 6.780 pesetas.</p>
<p>Grupo III: 5.810 pesetas.</p>
<p>Estarán exentos do pagamento desta taxa as persoas con discapacidade igual ou superior ó 33%, con xustificación documental.</p>
<p>Quinto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 29 de xuño de 2001.</p>
<p>Joaquín López-Rúa Soler</p>
<p>Director xeral da Función Pública</p>

