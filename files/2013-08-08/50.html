---
date: '2013-08-08'
id: L358-050813-0001
page: 32161
number: 151
agency: Concello do Pereiro de Aguiar
section: VI. Anuncios. b) Administración local.
title: >-
  ANUNCIO polo que se publica a convocatoria de prazas da oferta ordinaria de
  emprego público do ano 2010.
range: Anuncio
url: >-
  https://www.xunta.gal/dog/Publicados/2013/20130808/AnuncioL358-050813-0001_gl.html
---
<p>No BOP de Ourense do 5 de agosto de 2013 publicáronse íntegras as bases para cubrir as prazas da oferta ordinaria de emprego público do ano 2010 e posteriormente no BOP de Ourense do 8 de agosto de 2013 publícase anuncio de corrección de erros.</p>
    <p>As prazas que se convocan son as seguintes:</p>
    <p>I. Oferta ordinaria de emprego público 2010.</p>
    <p>A) Cadro de persoal:</p>
    <p>A.1) Inclúense as seguintes prazas de funcionarios de acceso libre:</p>
    <p>– Unha (1) praza de arquitecto, subgrupo A1, escala de Administración especial, subescala técnica, clase técnico superior. Concurso-oposición libre. Título universitario de grao, licenciado en arquitectura superior, ou equivalente.</p>
    <p>– Unha (1) praza de asesor xurídico en asuntos de urbanismo e demais servizos municipais, subgrupo A1, escala de Administración especial, subescala técnica, clase técnico superior. Concurso-oposición libre. Título universitario de grao, licenciado en dereito ou equivalente.</p>
    <p>– Cinco (5) prazas de auxiliares administrativos, subgrupo C2, escala de Administración xeral, subescala auxiliar administrativa, clase auxiliar. Concurso-oposición libre. Título de graduado en educación secundaria obrigatoria ou equivalente.</p>
    <p>A.2) Inclúese a seguinte praza de funcionario de acceso por promoción interna vertical:</p>
    <p>– Unha (1) praza de técnico de xestión, subgrupo A2, escala de Administración xeral, subescala de xestión, clase media. Concurso-oposición por promoción interna vertical. Título universitario de grao, licenciado en Dereito ou equivalente.</p>
    <p>B) Cadro laboral:</p>
    <p>Inclúense as seguintes prazas de persoal laboral fixo:</p>
    <p>– Unha (1) praza de encargado de obras y servizos municipais, asimilada ao subgrupo C2. Concurso-oposición libre. Título de graduado en educación secundaria obrigatoria ou equivalente.</p>
    <p>– Unha (1) praza de operario de servizos varios, asimilada ás agrupacións profesionais sen requisito de titulación. Concurso-oposición libre, permiso de circulación clase B.</p>
    <p>As solicitudes presentaranse no Rexistro Xeral do Concello durante o prazo dos 20 días naturais seguintes ao da publicación do anuncio da convocatoria no Boletín Oficial del Estado, en modelo oficial que se facilitará nas oficinas do Concello e na páxina web. Así mesmo, poderán presentarse na forma que determina o artigo 38.4 da Lei 30/1992.</p>
    <p>Os sucesivos anuncios relativos a esta convocatoria publicaranse exclusivamente no taboleiro de edictos, en todo caso, na páxina web www.concellopereiro.com e no BOP de Ourense cando proceda de conformidade coas bases das probas selectivas.</p>
    <p>Publícase isto de conformidade co disposto no artigo 233.3 da Lei 5/1997, de Administración local de Galicia.</p>
    <p>O Pereiro de Aguiar, 5 de agosto de 2013</p>
    <footer><p>Eliseo Fernández Gómez<br>Alcalde</p></footer>

