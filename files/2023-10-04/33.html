---
date: '2023-10-04'
id: G0692-220923-0008
page: 55763
number: 189
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de setembro de 2023, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Vilalba (expediente IN407A 2023/037-2).
range: Resolución
url: >-
  https://www.xunta.gal/dog/Publicados/2023/20231004/AnuncioG0692-220923-0008_gl.html
---
<p>Visto o expediente para o outorgamento da autorización administrativa previa e de construción para a instalación eléctrica que a continuación se describe:</p>
    <p>Peticionario: Begasa.</p>
    <p>Domicilio social: rúa Ramón María Aller Ulloa, 9, 27003 Lugo.</p>
    <p>Denominación: LAT 20 kV soterrada e novo CT Cotelo.</p>
    <p>Situación: concello de Vilalba.</p>
    <p>Características técnicas principais:</p>
    <p> • Liña soterrada de alta tensión a 20 kV Muras 1, con orixe nun paso aéreo para realizar no apoio existente A37315 da LAT Muras 1, entra e sae no CT proxectado Cotelo e remata noutro paso aéreo a soterrado situado no mesmo apoio, cunha lonxitude de 80 metros en condutor HEPRZ1-240 mm. </p>
    <p> • CT prefabricado Cotelo, cunha potencia proxectada de 630 kVA e unha potencia inicial de 100 kVA, no cal se instalan dúas celas de liña telemandadas e unha de protección con fusibles, relación de transformación 20.000/400-230 V.</p>
    <p> • Desmontaxe dun van de condutor entre o apoio 2A88208 e o CT 8074 Cotelo, desmontaxe do CTI Cotelo e de toda a súa aparellaxe. </p>
    <p>Finalidade da instalación: mellora de instalacións.</p>
    <p>Orzamento: 74.595,25 euros.</p>
    <p>Documentación que se xunta:</p>
    <p>• Separata para o Concello Vilalba.</p>
    <p>• Separata para a Deputación Provincial de Lugo.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, o Decreto 49/2023, do 19 de maio, polo que se modifica o Decreto 116/2022, do 23 de xuño, polo que se establece a estrutura orgánica da Vicepresidencia Primera e Consellería de Economía, Industria e Innovación e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción das ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionada ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e a dirección de obra deberá levala a cabo un técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. Deberán cumprirse sempre as normativas e directrices vixentes que sexan de aplicación, en particular canto establecen a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente en dereito.</p>
    <p>Lugo, 22 de setembro de 2023</p>
    <footer><p> Gustavo José Casasola de Cabo<br>Xefe territorial de Lugo</p></footer>

