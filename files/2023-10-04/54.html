---
date: '2023-10-04'
id: L251-130923-0001
page: 55805
number: 189
agency: Concello de Sanxenxo
section: VI. Anuncios. b) Administración local.
title: >-
  ANUNCIO da aprobación inicial da modificación puntual número 12 do Plan xeral
  de ordenación municipal (expediente 2020006455).
range: Anuncio
url: >-
  https://www.xunta.gal/dog/Publicados/2023/20231004/AnuncioL251-130923-0001_gl.html
---
<p>O Pleno da Corporación municipal, en sesión ordinaria realizada o 31 de xullo de 2023, adoptou os acordos que de seguir se transcriben:</p>
    <p>«Primeiro. Aprobar inicialmente a modificación puntual nº 12 do Plan xeral de ordenación municipal de Sanxenxo.</p>
    <p>Segundo. Someter o documento aprobado inicialmente a información pública durante o prazo de dous meses, mediante anuncio que se publicará no <em>Diario Oficial de Galicia</em> e nun dos xornais de maior difusión na provincia.</p>
    <p>Terceiro. Suspender o outorgamento de licenzas naqueles ámbitos do territorio obxecto do planeamento cuxas novas determinacións supoñan a modificación da ordenación urbanística vixente, identificados no plano de ordenación nº 2 do documento aprobado inicialmente.</p>
    <p>A duración máxima da suspensión será de dous anos contados desde a aprobación inicial e, en todo caso, extinguirase coa aprobación definitiva do novo plan.</p>
    <p>Cuarto. Solicitar ás administracións públicas competentes os informes sectoriais preceptivos».</p>
    <p>De conformidade co establecido no artigo 60 da Lei 2/2016, do 10 de febreiro, do solo de Galicia, exponse o expediente a información pública polo prazo de dous meses, contado a partir do día seguinte ao da publicación do anuncio no <em>Diario Oficial de Galicia</em> e nun dos xornais de máis ampla difusión da provincia, co obxecto de que se poidan formular as alegacións que se consideren procedentes.</p>
    <p>O documento inicialmente aprobado pode consultarse no taboleiro de anuncios da sede electrónica do Concello de Sanxenxo (https://concellodesanxenxo.sedelectronica.gal) e nas dependencias municipais do Servizo de Urbanismo do Concello de Sanxenxo, cita previa no teléfono 986 72 00 75.</p>
    <p>Sanxenxo, 30 de agosto de 2023</p>
    <footer><p>Telmo Martín González<br>Alcalde presidente</p></footer>

