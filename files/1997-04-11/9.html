---
date: '1997-04-11'
id: 53EA
page: 3420
number: 69
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 24 de marzo de 1997 pola que se ordena a publicación, no Diario
  Oficial de Galicia, do acordo do Consello da Xunta de Galicia, do 14 de marzo
  de 1997, polo que se lle outorga á Asociación Ecca a concesión definitiva para
  o funcionamento dunha emisora en ondas métricas con modulación de frecuencia
  en Pontevedra.
range: Orde
url: 'https://www.xunta.gal/dog/Publicados/1997/19970411/Anuncio53EA_gl.html'
---
<p>Adoptado acordo polo Consello da Xunta de Galicia na súa reunión do día catorce de marzo de 1997, relativo ó outorgamento á Asociación Ecca da concesión definitiva para o funcionamento dunha emisora en ondas métricas con modulación de frecuencia en Pontevedra, resulta necesario darlle publicidade ó devandito acordo, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesión de emisoras de radiodifusión sonora en ondas métricas con modulación de frecuencia.</p>
<p>En consecuencia,</p>
<p>RESOLVO:</p>
<p>Ordena-la publicación no Diario Oficial de Galicia do acordo do Consello da Xunta de Galicia, adoptado na súa reunión do 14 de marzo de 1997, polo que se lle outorga á Asociación Ecca a concesión definitiva para o funcionamento dunha emisora en ondas métricas con modulacion de frecuencia en Pontevedra, texto que figura no anexo á presente orde.</p>
<p>Santiago de Compostela, 24 de marzo de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO</p>
<p>Acordo do 14 de marzo de 1997, do Consello da Xunta de Galicia, polo que se lle outorga á Asociación Ecca a concesión definitiva para o funcionamento dunha emisora en ondas métricas con modulación de frecuencia en Pontevedra.</p>
<p>Esteban Velázquez Quevedo e Luis Alvarado Duarte, en representación da Asociación Ecca, solicitaron a concesión dunha emisora de carácter institucional en ondas métricas con modulación de frecuencia en Pontevedra, ó amaparo da Orde do 16 de xuño de 1983 da Consellería da Presidencia e do Decreto 172/1982, do 15 de decembro, que posteriormente foi derrogado polo Decreto 156/1989, do 27 de xullo, modificado parcialmente polo Decreto 35/1992, do 6 de febreiro.</p>
<p>Por acordo do Consello da Xunta de Galicia do 10 de novembro de 1983 adxudicóuselle con carácter provisional á Asociación Ecca unha emisora en ondas métricas con modulación de frecuencia en Pontevedra.</p>
<p>Sendo aprobado pola Dirección Xeral de Telecomunicacións do Ministerio de Fomento o correspondente proxecto técnico, así como a acta de conformidade final das instalacións, e tendo en conta o informe da Dirección Xeral de Medios de Comunicación Social e Audiovisual, por proposta da Consellería de Cultura e Comunicación Social, o Consello da Xunta de Galicia acorda:</p>
<p>Primeiro.-Outorgarlle á Asociación Ecca a concesión definitiva para o funcionamento dunha emisora en ondas métricas con modulación de frecuencia en Pontevedra, de carácter educativo e cultural a teor do que se dispón no artigo 3.2º do Decreto 156/1989, do 27 de xullo, modificado parcialmente polo Decreto 35/1992, do 6 de febreiro, polo que se regula o procedemento de concesión de emisoras de rediodifusión sonora en ondas métricas con modulación de frecuencia, e con suxeición ás normas contidas na Lei 31/1987, do 18 de decembro, de ordenación das telecomunicacións, no Real decreto 169/1989, do 10 de febreiro, polo que se aproba o Plan Técnico Nacional de Radiodifusión Sonora en Ondas Métricas con Modulación de Frecuencia e a Orde da Consellería da Presidencia do 16 de xuño de 1983 e demais normativa aplicable.</p>
<p>Segundo.-As características técnicas que se asignan á mencionada emisora son as seguintes:</p>
<p>-Coordenadas: 42º 19' 13" N</p>
<p>08º 41' 45" W</p>
<p>-Cota (m): 548.</p>
<p>-Denominación da emisión: 256 KF8EHF.</p>
<p>-Frecuencia (MHz): 96,5.</p>
<p>-Pontencia radiada aparente máxima (w): 2000.</p>
<p>-Potencia máxima nominal do equipo transmisor (w): 1000.</p>
<p>-Potencia de saída autorizada do equipo transmisor (w): 680.</p>
<p>-Sistema radiante: 4 dipolos. Omnidireccional.</p>
<p>-Altura sobre o solo do centro eléctrico da antena (m): 25.</p>
<p>-Altura do mastro (m): 33.</p>
<p>-Altura efectiva máxima (m): 561.</p>
<p>-Polarización: mixta.</p>
<p>A frecuencia asignada queda condicionada, se é o caso, ó trámite da coordinación internacional.</p>
<p>Terceiro.-O prazo de concesión, a teor do que se dispón no artigo 13 do Decreto 156/1989, do 27 de xullo, é de 10 anos a partir do día seguinte ó da publicación do presente acordo no Diario Oficial de Galicia.</p>
<p>2594</p>

