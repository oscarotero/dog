---
date: '1997-04-11'
id: 53F6
page: 3421
number: 69
agency: CONSELLO DE UNIVERSIDADES
section: IV. OPOSICIÓNS E CONCURSOS
title: >-
  Resolución do 20 de marzo de 1997, da Secretaría Xeral do Consello de
  Universidades, pola que se anuncia a data na que se celebrarán os sorteos para
  designa-los vocais que integran as comisións que xulgarán os concursos para a
  provisión de vacantes dos corpos docentes universitarios que se citan.
range: Resolución
url: 'https://www.xunta.gal/dog/Publicados/1997/19970411/Anuncio53F6_gl.html'
---
<p>Convocadas para provisión as prazas dos corpos docentes universitarios que se relacionan no anexo, e dándolle cumprimento ó disposto no artigo 6 do Real decreto 1888/1984, do 26 de setembro (BOE do 26 de outubro); artigo 1 do Real decreto 1427/1986, do 13 de xuño (BOE do 11 de xullo), e artigo 17º do Real decreto 552/1985, do 2 de abril (BOE do 27).</p>
<p>Esta secretaría xeral resolveu sinala-la celebración dos sorteos correspondentes ás prazas descritas no citado anexo, co fin de designa-los membros das comisións que serán elixidos por este procedemento</p>
<p>para o día 24 de abril de 1997, ás dez horas, e estes realizaranse polo sistema aprobado pola Comisión Académica do Consello de Universidades, na súa sesión do 14 de xullo de 1995, de modo secuencial, segundo a orde na que figuran relacionados no anexo citado.</p>
<p>Os ditos sorteos celebraranse no Consello de Universidades (Cidade Universitaria, sen número, 28040 Madrid).</p>
<p>Para os efectos previstos no artigo 1 do Real decreto 1888/1984, do 26 de setembro, a partir da data da presente resolución, faranse públicas as relacións dos profesores que participarán nos sorteos no Consello de Universidades.</p>
<p>Das citadas relacións e no momento do sorteo serán excluídos aqueles profesores que:</p>
<p>-Pertenzan á mesma universidade á que corresponda a praza.</p>
<p>-Fosen designados para formar parte da comisión titular pola universidade á que corresponda a praza.</p>
<p>-Sexan aspirantes e pertenzan á mesma área de coñecemento á que corresponda a praza.</p>
<p>As reclamacións contra as referidas relacións formularanse antes do día 19 de abril de 1997, dirixidas á Secretaría Xeral do Consello de Universidadaes (Cidade Universitaria, sen número, 28040, Madrid).</p>
<p>Nos concursos nos que non existan suficientes profesores do corpo e área de coñecemento a que corresponda a praza, observarase o previsto no artigo 1º do Real decreto 1427/1986, do 13 de xuño, que modifica o artigo 6.9º do Real decreto 1888/1984, do 26 de setembro.</p>
<p>O que lle comunico para o seu coñecemento e efectos.</p>
<p>Madrid, 20 de marzo de 1997.</p>
<p>Juan Roca Guillamón</p>
<p>Secretario xeral do Consello de Universidades</p>
<p>Vicesecretario xeral do Consello de Universidades</p>
<p>Universidade: A Coruña.</p>
<p>Concursos convocados por resolución da universidade do: 21-10-1996 e BOE: 7-12-1996.</p>
<p>Concurso nº 58</p>
<p>Nº sorteo: 32502.</p>
<p>Corpo: profesores titulares de universidade.</p>
<p>Área de coñecemento: métodos de investigación e diagnóstico en educación.</p>
<p>Presidente titular: Eduardo Abalde Paz.</p>
<p>Vocal secretario titular: José J. Lorenzo Salvador González.</p>
<p>Universidade: Vigo.</p>
<p>Concursos convocados por resolución da universidade do: 16-11-1992 e BOE: 28-11-1992.</p>
<p>Concurso nº 75</p>
<p>Nº sorteo: 32562</p>
<p>Corpo: catedráticos de universidade.</p>
<p>Área de coñecemento: psicoloxía evolutiva e da educación.</p>
<p>Presidente titular: Eliseo Alonso Barca Lozano.</p>
<p>Vocal secretario titular: Agustín Dosil Maceira.</p>
<p>2569</p>

