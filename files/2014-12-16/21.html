---
date: '2014-12-16'
id: CA04-251114-0013
page: 51269
number: 240
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e de construción dunha instalación eléctrica no concello de Curtis
  (expediente IN407A 2014/177-1).
range: Resolución
url: >-
  https://www.xunta.gal/dog/Publicados/2014/20141216/AnuncioCA04-251114-0013_gl.html
---
<p>Para os efectos previstos na Lei 24/2013, do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, nº 171, 15007 A Coruña.</p>
    <p>Denominación: adecuación CT Couceiros (expediente 15796).</p>
    <p>Situación: Curtis.</p>
    <p>Características técnicas:</p>
    <p>Adecuación da liña eléctrica de media tensión aérea ao CT Couceiros (expediente 15.796) a 15/20 kV, cunha lonxitude de 88 m, coa orixe en apoio de formigón existente nº 18 da LMTA SDG-708, condutor tipo LA 110 mm2, e final en apoio existente de formigón dobre HV 12/2 en K nº 19 da LMTA SDG-708.</p>
    <p>Adecuación da liña eléctrica de media tensión aérea derivación a CES-705 a 15/20 kV, cunha lonxitude de 51 m, coa orixe en apoio de formigón que se instalará na LMT SDG-708, condutor tipo LA 56 mm2, e final en apoio existente de formigón da LMT derivación a CES-705.</p>
    <p>Liña de media tensión soterrada a CT Couceiros, a 15/20 kV, cunha lonxitude de 34 m, coa orixe en paso aéreo soterrado en apoio de formigón que se instalará HVH-15/1600 da LMTA SDG-708, condutor tipo RHZ1-20L 12/20 kV 3(1×240 mm2 Al), e final no mesmo apoio tras realizar entrada e saída nas celas de liña que se instalará no centro de transformación proxectado.</p>
    <p>Liña de media tensión soterrada derivación a CES-705, a 15/20 kV, cunha lonxitude de 17 m, con orixe en cela de liña que se instalará no centro de transformación proxectado, condutor tipo RHZ1-20L 12/20 kV 3 (1×240 mm2 Al), e final en paso aéreo-soterrado en apoio de formigón que se instalará HVH 16/1600 da LMTA SDG-708.</p>
    <p>Centro de transformación prefabricado Couceiros, cunha potencia de 100 kVA, e unha relación de transformación de 15.000/400-230 V.</p>
    <p>Rede de baixa tensión soterrada do CT Couceiros, con orixe no cadro de baixa tensión do CT proxectado, cunha lonxitude de 12 m, en condutor XZ1.</p>
    <p>Adecuación da liña de baixa tensión aérea do CT Couceiros, con orixe no paso aéreo soterrado en apoio do formigón que se instalará tipo HV 11/630, a 2 metros do CT proxectado, cunha lonxitude de 55 m, en condutor RZ.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2-2ª planta, 15071 A Coruña, no prazo de vinte días, a partir do día seguinte ao da última publicación da presente resolución.</p>
    <p>A Coruña, 19 de novembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

