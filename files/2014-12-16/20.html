---
date: '2014-12-16'
id: CA04-251114-0008
page: 51266
number: 240
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 17 de novembro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello de Ferrol (expediente IN407A 2014/171-1).
range: Resolución
url: >-
  https://www.xunta.gal/dog/Publicados/2014/20141216/AnuncioCA04-251114-0008_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro), e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Expediente: IN407A 2014/171-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: reforma LMT SMR-706 derivada Vispón-San Cristovo.</p>
    <p>Situación: concello de Ferrol.</p>
    <p>Características técnicas:</p>
    <p>– Liña eléctrica de media tensión aérea derivada Vispón a 15/20 kV, cunha lonxitude de 2.392 m, con orixe no CT Vispón (expediente 29.493), condutor tipo LA-110/116,2 mm2 e final en apoio nº 14 existente para substituír por un novo apoio tipo C-24/9000 da LMT SMR-706, onde se realizará a derivada ao CT San Cristovo (expediente 27.190).</p>
    <p>– Liña eléctrica de media tensión aérea derivada ao novo CT Martín a 15/20 kV, cunha lonxitude de 6 m, con orixe no apoio nº 7 existente para substituír por un novo apoio tipo C-20/1.000 da LMT SMR-706, onde está situado actualmente o CT Martín (expediente 27.190) para retirar, condutor tipo LA-56/54,6 mm2, e final no novo CT San Martín (proxectado).</p>
    <p>– Liña eléctrica de media tensión aérea derivada a novo CT San Cristovo, a 15/20 kV, cunha lonxitude de 203 m, con orixe no apoio nº 14 existente para substituír por novo apoio tipo C-24/9.000 da LMT SMR-706, onde se realizará a derivada ao CT San Cristovo (expediente 27.190) condutor LA-56/54,6 mm2 e final no novo CT San Cristovo (proxectado).</p>
    <p>– Novo centro de transformación intemperie Martín, cunha potencia de 50 kVA e unha relación de transformación de 15,000/400-230V.</p>
    <p>– Novo centro de transformación intemperie San Cristovo, cunha potencia de 50 kVA e unha relación de transformación de 15.000/400-230 V.</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se insire xunto con esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación ou ben, intentada a notificación, non se puidese realizar, e deste xeito dirixir ao Ministerio Fiscal as dilixencias que se produzan sobre eles, de conformidade co artigo 5 da Lei do 16 de decembro de 1954, sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación ou notificación individual.</p>
    <p>A Coruña, 17 de novembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Expediente: IN407A 2014/171-1.</p>
    <p>Proxecto: reforma LMT SMR-706 derivada Vispón-San Cristovo.</p>
    <p>Relación de propietarios, bens e dereitos afectados:</p>
    <table>
     <tbody>
      <tr>
       <td>Predio nº</td>
       <td>Lugar</td>
       <td>Cultivo</td>
       <td>Nome propietario</td>
       <td>Apoio</td>
      </tr>
      <tr>
       <td>1</td>
       <td>O Alto</td>
       <td>Monte alto</td>
       <td>Empresa Nacional Bazán de Construcciones Navales y Militares, S.A.</td>
       <td>Núm. 1: 2.0 m2</td>
      </tr>
      <tr>
       <td>9</td>
       <td>Ao lado da Cortiña</td>
       <td>Monte alto</td>
       <td>Modesto Vieites García</td>
       <td>Núm. 9: 2.0 m2</td>
      </tr>
      <tr>
       <td>10</td>
       <td>O Ferreiro</td>
       <td>Monte alto</td>
       <td>Descoñecido</td>
       <td>Núm. 10: 2.0 m2</td>
      </tr>
      <tr>
       <td>11</td>
       <td>O Ferreiro</td>
       <td>Monte alto</td>
       <td>Descoñecido</td>
       <td>Núm. 11: 2.0 m2</td>
      </tr>
      <tr>
       <td>13/1</td>
       <td>Teixoeiras</td>
       <td>Monte alto</td>
       <td>Carmen López Fernández e outra</td>
       <td>13/1 (SX): 9.0 m2</td>
      </tr>
     </tbody>
    </table>

