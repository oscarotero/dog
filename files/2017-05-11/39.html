---
date: '2017-05-11'
id: G1096-100517-0002
page: 23195
number: 90
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 5 de maio de 2017 pola que se notifica a incoación do expediente
  sancionador por infracción urbanística LUG/53/2016-SA1, devolto polo servizo
  de Correos por resultar os seus destinatarios ausentes na repartición.
range: Cédula
url: >-
  https://www.xunta.gal/dog/Publicados/2017/20170511/AnuncioG1096-100517-0002_gl.html
---
<p>O director da Axencia de Protección da Legalidade Urbanística acordou, o 18 de abril de 2017, incoar o expediente sancionador LUG/53/2016-SA1 a Jesús Regal Vázquez e Jesús Regal Fernández, como técnicos responsables das obras de execución dunha vivenda unifamiliar, no lugar de Alemparte, parroquia de Mariz, no termo municipal de Chantada, como presuntos responsables dunha infracción urbanística moi grave tipificada no artigo 158.2.b) da LSG e 389.2.b) do RLSG.</p>
    <p>Ao non poderse realizar a notificación persoal daquel acordo, mediante a presente cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados o devandito acordo mediante un anuncio publicado no <em>Boletín Oficial del Estado</em> e a súa data de publicación é a que determina a eficacia do acto notificado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo sen efectuarse a comparecencia a notificación entenderase producida ao día seguinte desta publicación.</p>
    <p>Os interesados dispoñen dun prazo de 15 días, contados a partir do día seguinte a aquel en que se produza a notificación desta cédula, para presentar os documentos e xustificacións que consideren pertinentes e, se é o caso, propor proba concretando os medios de que pretendan valerse.</p>
    <p>Para que conste, e lles sirva de notificación aos citados interesados en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 5 de maio de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

