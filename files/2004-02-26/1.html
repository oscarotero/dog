---
date: '2004-02-26'
page: 2
number: 40
agency: 'CONSELLERÍA DE CULTURA, COMUNICACIÓN SOCIAL E TURISMO'
section: I. DISPOSICIÓNS XERAIS
title: >-
  Orde do 6 de febreiro de 2004 pola que se crean ficheiros automatizados de
  datos de carácter persoal existentes na Consellería de Cultura, Comunicación
  Social e Turismo.
range: Orde
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE nº 298, do 14 de decembro), especifica que a creación, modificación ou supresión dos ficheiros das administracións públicas só poderán facerse mediante a disposición xeral correspondente.</p>
<p>Na súa virtude, a Consellería de Cultura, Comunicación Social e Turismo,</p>
<p>DISPÓN:</p>
<p>Primeiro.-Mediante a presente orde créanse os ficheiros especificados no anexo, que conteñen a información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación dos ficheiros.</p>
<p>Segundo.-O titular do órgano responsable destes ficheiros adoptará as medidas de xestión e organización que sexan necesarias, asegurando a confidencialidade, os dereitos e as obrigas recoñecidos na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados nos ficheiros da Consellería de Cultura, Comunicación Social e Turismo, ós que se refire o anexo só serán utilizados para os fins expresamente previstos e por persoal debidamente autorizado.</p>
<p>Cuarto.-Os datos só poderán ser cedidos nos supostos expresamente previstos pola lei.</p>
<p>Disposición adicional</p>
<p>No caso de cesións dos datos ós servicios de estatística das administracións públicas haberá que aterse, ademais, ó disposto na normativa vixente sobre materia estatística.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de febreiro de 2004.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO</p>
<p>Ficheiros de nova creación da Consellería de Cultura, Comunicación Social e Turismo</p>
<p>1. CMGFRM, Usuarios dos programas de formación da Dirección Xeral de Comunicación e Audiovisual.</p>
<p>a) Finalidade do ficheiro e uso previsto: xestión das solicitudes de participación nos programas de formación, ademais de asistentes ós cursos, profesores, alumnos e diplomas.</p>
<p>b) Persoas ou colectivos sobre os que se pretende obter datos de carácter persoal: solicitantes, alumnado e profesorado de cursos organizados pola Dirección Xeral de Comunicación e Audiovisual.</p>
<p>c) Procedemento de recollida de datos: formulario web.</p>
<p>d) Estructura básica do ficheiro: base de datos.</p>
<p>e) Cesión de datos: ningunha.</p>
<p>f) Órgano responsable do ficheiro: a Dirección Xeral de Comunicación e Audiovisual da Consellería de Cultura, Comunicación Social e Turismo.</p>
<p>g) Os dereitos de acceso, rectificación, cancelación e oposición de datos que constan no ficheiro poderán exercerse, se é o caso, ante a unidade responsable do ficheiro, na súa dependencia sita no edificio administrativo de San Caetano, 15771 Santiago de Compostela.</p>
<p>h) Medidas de seguridade: nivel básico.</p>
<p>i) Datos de carácter persoal recollidos:</p>
<p>-Datos de carácter identificativo: DNI, nome e apelidos, enderezo, teléfono, correo electrónico.</p>
<p>-Datos de características persoais: data de nacemento, lugar de nacemento, idade, sexo, nacionalidade.</p>
<p>-Datos académicos e profesionais: formación, titulacións, experiencia profesional.</p>
<p>-Datos relativos ó emprego: corpo/escala, categoría/grao, posto de traballo.</p>
<p>2. CMGCOR, usuarios do correo electrónico.</p>
<p>a) Finalidade do ficheiro e uso previsto: xestiona os usuarios do correo electrónico da Dirección Xeral de Comunicación e Audiovisual.</p>
<p>b) Persoas ou colectivos sobre os que se pretenden obter datos de carácter persoal: usuarios do correo electrónico das distintas unidades e servicios da Dirección Xeral de Comunicación e Audiovisual.</p>
<p>c) Procedemento de recollida de datos: formulario.</p>
<p>d) Estructura básica do ficheiro: base de datos.</p>
<p>e) Cesión de datos: ningunha.</p>
<p>f) Órgano responsable do ficheiro: a Dirección Xeral de Comunicación e Audiovisual da Consellería de Cultura, Comunicación Social e Turismo.</p>
<p>g) Os dereitos de acceso, rectificación, cancelación e oposición de datos que constan no ficheiro poderán exercerse, se é o caso, ante a unidade responsable do ficheiro, na súa dependencia sita no edificio administrativo de San Caetano, 15771 Santiago de Compostela.</p>
<p>h) Medidas de seguridade: nivel básico.</p>
<p>i) Datos de carácter persoal recollidos:</p>
<p>-Datos de carácter identificativo: nome, apelidos e enderezo de correo electrónico de usuarios.</p>
<p>3. CMGCONTS, libreta de enderezos da Dirección Xeral de Comunicación e Audiovisual.</p>
<p>a) Finalidade do ficheiro e uso previsto: listaxe de contactos da Dirección Xeral e das distintas unidades e servicios para uso como caderno de enderezos.</p>
<p>b) Persoas ou colectivos sobre os que se pretende obter datos de carácter persoal: persoal interno e externo relacionado coas funcións da dirección xeral.</p>
<p>c) Procedemento de recollida de datos: formulario web.</p>
<p>d) Estructura básica do ficheiro: base de datos.</p>
<p>e) Cesión de datos: ningunha.</p>
<p>f) Órgano responsable do ficheiro: a Dirección Xeral de Comunicación e Audiovisual da Consellería de Cultura, Comunicación Social e Turismo.</p>
<p>g) Os dereitos de acceso, rectificación, cancelación e oposición de datos que constan no ficheiro poderán exercerse, se é o caso, ante a unidade responsable do ficheiro, na súa dependencia sita no edificio administrativo de San Caetano, 15771 Santiago de Compostela.</p>
<p>h) Medidas de seguridade: nivel básico.</p>
<p>i) Datos de carácter persoal recollidos:</p>
<p>-Datos de carácter identificativo: nome e apelidos, enderezo, teléfono, correo electrónico, fax.</p>
<p>-Datos relativos ó emprego: corpo/escala, categoría/grao, posto de traballo.</p>

