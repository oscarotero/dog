---
date: '2003-06-06'
id: 12B6E
page: 7
number: 109
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de maio de 2003, da Delegación Provincial da Coruña, pola que
  se dispón o rexistro, o depósito e a publicación, no Diario Oficial de
  Galicia, da modificación do convenio colectivo da Deputación Provincial da
  Coruña.
range: Resolución
url: 'https://www.xunta.gal/dog/Publicados/2003/20030606/Anuncio12B6E_gl.html'
---
<p>Visto o expediente de modificación do convenio colectivo da Deputación Provincial da Coruña, que tivo entrada nesta delegación provincial o día 10-3-2003, complementado o 4-4-2003, subscrito en representación da parte económica pola Deputación Provincial da Coruña, e da parte social, polo comité de empresa o día 10-2-2003, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 5 de maio de 2003.</p>
<p>Elisa Madarro González</p>
<p>Delegada provincial da Coruña</p>
<p>Acta de constitución da comisión negociadora</p>
<p>do convenio colectivo do persoal laboral</p>
<p>Na deputación provincial, ás 11 horas do día 17 de xaneiro de 2003, constitúese a comisión negociadora do convenio colectivo do persoal laboral.</p>
<p>Por parte da corporación: Dositeo Rodríguez Rodríguez.</p>
<p>Por parte do comité de empresa:</p>
<p>Silvia Suárez Moya.</p>
<p>Juan Pájaro Hermo.</p>
<p>Jorge Muñoz Martínez.</p>
<p>Antonio Gómez Charlín.</p>
<p>Andrés Couso Gómez.</p>
<p>Secretaria: Ana Marcos García.</p>
<p>Desígnase presidente titular a Dositeo Rodríguez Rodríguez e presidente suplente a José Luis Fernández Mouriño, que escusa a súa asistencia; secretaria titular a Ana Marcos García e secretaria suplente a Mª José López Pérez, que excusa a súa asistencia.</p>
<p>E sendo as once horas e quince minutos do día ó principio sinalado, levántase a sesión, estendéndose esta acta que asinan os presentes en proba de conformidade, todo o cal eu, como secretaria, certifico.</p>
<p>Comisión negociadora do convenio</p>
<p>colectivo do persoal laboral</p>
<p>Na deputación provincial, sendo as dez horas do día 10 de febreiro de 2003, reúnese a comisión negociadora do convenio colectivo do persoal laboral.</p>
<p>Presidente: Dositeo Rodríguez Rodríguez.</p>
<p>Concorren os seguintes membros do comité de empresa:</p>
<p>Silvia Suárez Moya.</p>
<p>Juan Pájaro Hermo.</p>
<p>Jorge Muñoz Martínez.</p>
<p>Antonio Gómez Charlín.</p>
<p>Andrés Couso Gómez.</p>
<p>Antonio Corral Vilela.</p>
<p>Secretaria: Ana Marcos García.</p>
<p>A comisión acorda modifica-lo vixente convenio colectivo do persoal laboral nos termos seguintes:</p>
<p>«Artigo 59º.-O persoal contratado baixo a modalidade de contrato de inserción, en desenvolvemento de convenios ou con cargo a subvencións nas que interveñan outras administracións, percibirá as retribucións correspondentes á cantidade subvencionada sen que en ningún caso sexan inferiores ás correspondentes ó importe da base mínima do grupo de cotización ó que pertenza a categoría profesional desempeñada polo traballador desempregado contratado.</p>
<p>Cando a duración do contrato non sexa superior a un ano, quedarán excluídos do réxime de axudas sociais que concede a deputación».</p>
<p>E sendo as dez horas e trinta minutos do día sinalado ó principio, levántase a sesión, estendéndose esta acta, que asinan os asistentes en proba de conformidade, de todo o cal eu, como secretaria, certifico.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

