---
date: '1996-12-10'
id: C5FA
page: 11
number: 240
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 13 de febreiro de 1996 pola que se recoñece a escola de tempo libre
  Quercus.
range: Orde
url: 'https://www.xunta.gal/dog/Publicados/1996/19961210/AnuncioC5FA_gl.html'
---
<p>O Decreto 313/1995, do 23 de novembro, que regula o recoñecemento das escolas de tempo libre, establece no seu artigo 3 que o recoñecemento das escolas de tempo libre e a aprobación dos seus programas de formación, correspóndelle á Consellería de Familia, Muller e Xuventude.</p>
<p>Examinado o expediente promovido por Marta María Matilla Cortés, en nome e representación da sociedade mercantil Ocio Galicia, S.L., no que solicita o recoñecemento e a aprobación dos programas de formación da escola de tempo libre Quercus, a Dirección Xeral de Xuventude efectúa proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 313/1995, do 23 de novembro). Por todo isto,</p>
<p>DISPOÑO:</p>
<p>1º. Recoñecerlle á escola de tempo libre Quercus a condición de escola de tempo libre ó aproba-los programas de formación propostos para os niveis primeiro (monitores/as de actividades de tempo libre, especialistas en aire libre e natureza e medio ambiente) e segundo (directores/as de actividades de tempo libre e directores/as de campos de traballo) fixados no Decreto 313/1995, do 23 de novembro.</p>
<p>2º. Ordena-la inscrición da escola de tempo libre Quercus no rexistro de escolas de tempo libre dependente da Dirección Xeral de Xuventude, correspondéndolle o número G.17.</p>
<p>3º. A Consellería de Familia, Muller e Xuventude expedirá os títulos acreditativos correspondentes ás ensinanzas impartidas pola escola de tempo libre Quercus, sempre de acordo co establecido no Decreto 313/1995, do 23 de novembro, quedando esta supeditada á supervisión e inspección ordenadas no artigo 3 do dito decreto.</p>
<p>Santiago de Compostela, 13 de febreiro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>9095</p>

