---
date: '1996-12-10'
id: C666
page: 11
number: 240
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 3 de outubro de 1996, do Xurado Provincial de Clasificación de
  Montes Veciñais en Man Común de Ourense, pola que se fai pública a
  clasificación do monte Comieira e Violante a favor dos veciños de Lobios,
  Concello de Porqueira (Ourense).
range: Resolución
url: 'https://www.xunta.gal/dog/Publicados/1996/19961210/AnuncioC666_gl.html'
---
<p>O Xurado Provincial de Clasificación de Montes Veciñais en Man Común, na sesión celebrada o día tres de outubro de mil novecentos noventa e seis, adoptou o acordo que ten unha parte dispositiva do seguinte teor literal:</p>
<p>«Primeiro.-Clasifica-lo monte denominado Comieira e Violante de 46 ha, aproximadamente, de superficie, a favor dos veciños de Lobios, no Concello de Porqueira (Ourense), e coas estremas descritas no considerando terceiro, como veciñal en man común, en réxime de comunidade xermánica.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza».</p>
<p>Notífiqueselle esta resolución ó alcalde-presidente do concello, ó representante da comunidade veciñal, ó xefe do Servicio de Montes e Industrias Forestais, ós que se lles fará saber que contra esta resolución, que esgota a vía administrativa, se poderá interpoñer recurso contencioso-administrativo, logo de comunicación á que se refire o artigo 110. 3º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dous meses perante a Sala do Contencioso-Administrativo do Tribunal Superior de Xustiza de Galicia contados a partir do día seguinte ó da publicación da presente resolución no Diario Oficial de Galicia.</p>
<p>O que por orde do presidente se fai público no Diario Oficial de Galicia, para xeral coñecemento.</p>
<p>Ourense, 3 de outubro de 1996.</p>
<p>José Manuel Baltar Blanco</p>
<p>Secretario do Xurado Provincial de Montes Veciñais en Man Común de Ourense</p>
<p>8901</p>

