---
date: '2021-05-12'
id: L178-210421-0001
page: 23866
number: 89
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación do artigo 21 (Ordenanza 4B)
  da normativa do Plan parcial do solo urbanizable programado número 6 (SUP-6)
  Santa Marta.
range: Anuncio
url: >-
  https://www.xunta.gal/dog/Publicados/2021/20210512/AnuncioL178-210421-0001_gl.html
---
<p>O Pleno da Corporación, na sesión ordinaria do día 25 de marzo de 2021, adoptou, entre outros, o seguinte acordo:</p>
    <p>Aprobar definitivamente a modificación do artigo 21 (Ordenanza 4B) da normativa do Plan parcial de ordenación do SUP-6 (Santa Marta), sen modificacións respecto da aprobada inicialmente o 23.11.2020.</p>
    <p>A modificación afecta unicamente o punto 12 (usos) do citado artigo 21, que quedará coa seguinte redacción:</p>
    <p>«Artigo 21. Ordenanza 4B de cuarteiróns abertos</p>
    <p>(....)</p>
    <p>12. Usos.</p>
    <p>Terase en conta o disposto pola ordenanza de cuarteirón pechado 2b no punto 9, coas seguintes excepcións:</p>
    <p>Permitirase o uso vivenda en planta baixa nos cuarteiróns 14 e 15, sempre que non se altere o número máximo de vivendas establecido nos cadros de características nin a participación global do uso de vivenda exceda do 0,825 m2 construídos por m2 de solo.</p>
    <p>No cuarteirón 12 proxéctase un volume edificado de dúas plantas que ocupan a totalidade da superficie do cuarteirón con fronte á zona verde V-3; o seu uso será o comercial, coas tolerancias establecidas na regulación de uso definida polo Plan xeral e polo Plan parcial.</p>
    <p>En todo caso, a superficie edificable total autorizable en cada bloque non poderá exceder a atribuída no correspondente cadro de características do Plan parcial».</p>
    <p>O presente acordo de aprobación definitiva notificarase persoalmente aos interesados, e publicarase no <em>Diario Oficial de Galicia</em>. Así mesmo, o anuncio de aprobación definitiva publicarase, xunto coa normativa resultante da modificación, no <em>Boletín Oficial</em> da provincia.</p>
    <p>Remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir a modificación puntual do Plan parcial no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo anteriormente transcrito poderase interpor directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 20 de abril de 2021</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

