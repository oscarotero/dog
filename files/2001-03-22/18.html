---
date: '2001-03-22'
id: 482A
page: 3684
number: 58
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de febreiro de 2001, da Dirección Xeral de Industria, pola
  que se somete a información pública o proxecto de explotación, o estudio de
  impacto ambiental e o plan de restauración da solicitude de aproveitamento de
  recursos da sección A) Costa da Laxa número 239, da provincia de Pontevedra.
range: Resolución
url: 'https://www.xunta.gal/dog/Publicados/2001/20010322/Anuncio482A_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG nº 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude:</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o proxecto de explotación, o estudio de impacto ambiental e o plan de restauración da solicitude de aproveitamento de recursos da sección A) Costa da Laxa nº 239, situada en terreos do concello de Ponte Caldelas, provincia de Pontevedra, e solicitado por Manuel Piñeiro Camiña.</p>
<p>Para os efectos informativos porase á disposición dos administrados que o soliciten un exemplar deste para consulta nas oficinas desta dirección xeral así como nas dependencias da delegación provincial de Industria correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 15 de febreiro de 2001.</p>
<p>Ramón Ordás Badía</p>
<p>Director xeral de Industria</p>

