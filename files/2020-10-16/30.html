---
date: '2020-10-16'
id: G0532-170920-0001
page: 40183
number: 209
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de setembro de 2020, da Dirección Xeral de Calidade Ambiental e
  Cambio Climático, polo que se somete a información pública a documentación da
  revisión da autorización ambiental integrada da planta de produción e
  almacenamento de biodiésel, glicerina, ácidos graxos e gomas a partir de
  aceites vexetais que Masol Iberia Biofuel, S.L.U. posúe no concello de Ferrol,
  A Coruña (expediente 2020-IPPC-M-2).
range: Anuncio
url: >-
  https://www.xunta.gal/dog/Publicados/2020/20201016/AnuncioG0532-170920-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedarán expostos os documento titulados:</p>
    <p>– <em>Revisión de MTD</em>.</p>
    <p>– <em>Revisión de MTD. Resumo non técnico.</em></p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 14 de setembro de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Clave do expediente: 2020-IPPC-M-2.</p>
    <p>Peticionario: Masol Iberia Biofuel, S.L.U.</p>
    <p>CIF: B86762903.</p>
    <p>Enderezo social: vía Laietana, nº 47, p. 3, pta.1, 08003 Barcelona.</p>
    <p>Localización da instalación: 2ª fase Porto Exterior, Cabo Prioriño Chico, 15590 Ferrol (A Coruña).</p>
    <p>Actividade: produción e almacenamento de biodiésel, glicerina, ácidos graxos e gomas a partir de aceites vexetais, englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 4.1.b) Instalación químicas para a fabricación de produtos químicos orgánicos, en particular, hidrocarburos oxixenados, tales como alcois, aldehidos, cetonas, ácidos orgánicos, ésteres e mesturas de ésteres acetatos, éteres, peróxidos, resinas epoxi.</p>
    <p>Xustificación: o motivo da solicitude da revisión da autorización ambiental integrada é a publicación, o 7 de decembro de 2017, no <em>Diario Oficial da Unión Europea</em> da Decisión de execución da Comisión do 21 de novembro de 2017 pola que se establecen as conclusións sobre as melloras técnicas dispoñibles conforme a Directiva 210/75/UE do Parlamento Europeo e do Consello na industria química orgánica de gran volume de produción. Polo tanto, o 7 de decembro de 2021 a dita autorización ambiental integrada ten que estar revisada con base no contido desta decisión.</p>
    <p>Descrición do proceso: a planta consta dunha sección de pretatamento ou refinaría onde se purifica o aceite e outra sección de biodiésel ou transesterificación, onde mediante o proceso químico de transesterificación a glicerina do aceite se substitúe por un alcol, do que resulta un ácido graxo de éster metílico (FAME) e glicerina.</p>
    <p>Verteduras:</p>
    <p>• Augas residuais industriais do proceso: son tratadas na depuradora antes da súa vertedura ao mar a través da rede de pluviais do Porto Exterior de Ferrol.</p>
    <p>• Augas residuais procedentes de purgas e dos rexeitamentos de descalcificación da auga bruta: son bombeadas á EDARI para a súa depuración previamente á vertedura.</p>
    <p>• Augas residuais pluviais: envíanse a un tanque de tormentas. As augas xeradas nos primeiros minutos envíanse á EDARI e o resto derívanse a un separador de hidrocarburos antes da súa vertedura a través da rede de pluviais do porto.</p>
    <p>• Augas residuais fecais: as procedentes do edificio administrativo son canalizadas á rede de saneamento do porto e o resto envíanse á EDARI.</p>

