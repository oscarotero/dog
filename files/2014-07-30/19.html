---
date: '2014-07-30'
id: G2214-090714-0001
page: 32866
number: 143
agency: Xulgado de Primeira Instancia e Instrución número 1 de Cambados
section: V. Administración de xustiza.
title: EDICTO (489/2011).
range: Edicto
url: >-
  https://www.xunta.gal/dog/Publicados/2014/20140730/AnuncioG2214-090714-0001_gl.html
---
<p>Carolina Vázquez Fernández, secretaria xudicial do Xulgado de Primeira Instancia e Instrución número 1 de Cambados, por medio do presente anuncio:</p>
    <p>Neste procedemento de xuízo verbal 489/2011, seguido por instancia de Segurcaixa Sociedad Anónima de Seguros y Reaseguros fronte á C.P. do edificio sito na avenida de Pontevedra número 4 de Portonovo, ditouse sentenza cuxo encabezamento e decisión son os seguintes:</p>
    <p>«Cambados, 18 de setembro de 2012</p>
    <p>Carmen Miranda Vieites, xuíza substituta do Xulgado de Primeira Instancia e Instrución número 1 de Cambados e o seu partido, despois de ver os presentes autos de xuízo verbal 489/2011, en relación cunha reclamación de cantidade, seguidos ante este xulgado por instancia da entidade Segurcaixa, S.A. de Seguros y Reaseguros, representada polo procurador Jesús Martínez Melón e defendida pola letrada Marina Couselo Filgueira, contra a comunidade de propietarios do edificio sito na avenida de Pontevedra número 4 de Portonovo, ditou en nome do rei a seguinte sentenza.</p>
    <p>Decido que debo estimar e estimo parcialmente a demanda interposta polo procurador Jesús Martínez Melón, en nome e representación da entidade Segurcaixa, S.A. de Seguros y Reaseguros, contra a comunidade de propietarios do edificio sito na avenida de Pontevedra número 4 de Portonovo.</p>
    <p>En consecuencia, debo condenar e condeno a comunidade de propietarios do edificio sito na avenida de Pontevedra número 4 de Portonovo a aboarlle á entidade Segurcaixa, S.A. de Seguros y Reaseguros a suma de catrocentos euros (400 euros).</p>
    <p>Impóñense as custas de conformidade co establecido no fundamento xurídico quinto.</p>
    <p>Notifíqueselles a presente resolución ás partes.</p>
    <p>Modo de impugnación. Esta sentenza é firme e contra ela non cabe interpor recurso.</p>
    <p>Así o acorda, manda e asina Carmen Miranda Vieites, xuíza substituta do Xulgado de Primeira Instancia e Instrución número 1 de Cambados».</p>
    <p>E encontrándose a dita demandada, C.P. do edificio sito na avda. de Pontevedra número 4 de Portonovo, en paradoiro descoñecido, expídese o presente co fin de que lle sirva de notificación en forma.</p>
    <p>Cambados, 15 de abril de 2013</p>
    <footer><p>A secretaria xudicial</p></footer>

