---
date: '2014-07-30'
id: CA02-240714-0003
page: 32823
number: 143
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  ORDE do 17 de xullo de 2014 pola que se nomean vogais do Xurado de
  Expropiación de Galicia.
range: Orde
url: >-
  https://www.xunta.gal/dog/Publicados/2014/20140730/AnuncioCA02-240714-0003_gl.html
---
<p>A Lei 9/2002, do 30 de decembro, de ordenación urbanística e protección do medio rural de Galicia, prevé, no seu artigo 232, modificado pola Lei 15/2004, do 29 de decembro, a creación do Xurado de Expropiación de Galicia, como órgano colexiado permanente da nosa comunidade autónoma especializado nos procedementos para a fixación do prezo xusto na expropiación forzosa, cando a Administración expropiante sexa a Comunidade Autónoma ou as entidades locais do seu ámbito territorial.</p>
    <p>O dito precepto dispón, entre outros extremos, a composición dese xurado, sendo desenvolvido mediante o Regulamento de organización e funcionamento do Xurado de Expropiación de Galicia, aprobado mediante Decreto 223/2005, do 16 de xuño.</p>
    <p>O artigo 4 deste regulamento establece, nas letras c), d), e) e f) do seu parágrafo 2º, respecto da composición do xurado, que distintos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>Todos eles serán nomeados polo conselleiro competente en materia de urbanismo e ordenación do territorio. O mandato destes vogais será de catro anos, renovables por períodos de igual duración, que comezará a computarse desde o día seguinte ao da publicación do nomeamento no Diario Oficial de Galicia, podendo ser, se é o caso, substituído.</p>
    <p>En virtude da Orde do 21 de xuño de 2010 pola que se nomean vogais do Xurado de Expropiación de Galicia (publicada no DOG do día 2 de xullo), realizouse o nomeamento de vogais, titulares e suplentes, en representación de varios destes organismos e entidades. Esgotada a vixencia do seu mandato e despois de realizar os trámites formais de solicitude de designación aos organismos e entidades sinaladas no anteriormente mencionado artigo 4 que lles corresponde por tempo de mandato, parte deles achegaron a súa proposta.</p>
    <p>Por todo iso,</p>
    <h2>DISPOÑO:</h2>
    <p>Artigo único. Noméanse as persoas que se relacionan no anexo como vogais do Xurado de Expropiación de Galicia.</p>
    <p>Santiago de Compostela, 17 de xullo de 2014</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO</h2>
    <p>Vogais do Xurado de Expropiación de Galicia segundo o disposto no artigo 4.2º e) e f) do Decreto 223/2005, do 16 de xuño.</p>
    <p>1. En representación do Consello Galego de Consumidores e Usuarios.</p>
    <p>Titular: Rosa Rodríguez Vales-Villamarín.</p>
    <p>Suplente: Yolanda Pérez Rivera.</p>
    <p>2. En representación do Colexio Oficial de Enxeñeiros de Minas do Noroeste de España.</p>
    <p>Titular: Pedro Unzueta Martínez.</p>
    <p>Suplente: Juan Ricoy Alonso.</p>
    <p>3. En representación do Consello Galego de Colexios de Economistas.</p>
    <p>Titular: Odilo Montero Fernández.</p>
    <p>Suplente: Enrique Rodríguez Docampo.</p>
    <p>4. En representación do Ilustre Colexio Notarial de Galicia.</p>
    <p>Titular: Manuel Remuñán López.</p>
    <p>Suplente: Mª del Carmen Carreira Simón.</p>

