---
date: '2017-06-20'
id: G0424-140617-0001
page: 30237
number: 116
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de xuño de 2017, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica nos concellos de Taboada e O
  Saviñao (expediente IN407A 2017/65-2,  8537 AT).
range: Resolución
url: >-
  https://www.xunta.gal/dog/Publicados/2017/20170620/AnuncioG0424-140617-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310, do 27 de decembro), do sector eléctrico, e no título VII do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Xestión do Sólo de Galicia-Xestur, S.A.</p>
    <p>Domicilio social: polígono das Fontiñas, Área Central 25 Z-1º, 15707 Santiago de Compostela.</p>
    <p>Denominación: LMT alimentación exterior ao parque empresarial de Taboada.</p>
    <p>Situación: concellos de Taboada e O Saviñao.</p>
    <p>Características técnicas:</p>
    <p>1. Liña de media tensión soterrada a 20 kV, cunha lonxitude de 3.800 m, con orixe no PAS proxectado sobre o apoio de formigón número 20 correspondente á LMT aérea procedente da saída CHA813 (Currelos 13) da subestación Chantada, condutor tipo RHZ1 baixo canalización con tubos de 160 mm e 125 mm de diámetro, e final no PAS proxectado sobre apoio de formigón existente número 69-87 da LMT CHA805.</p>
    <p>2. Liña de media tensión soterrada a 20 kV, cunha lonxitude de 3.450 m, con orixe no PAS proxectado sobre o apoio de formigón existente número 69-149-A8 da LMT CHA805, condutor tipo RHZ1 baixo canalización con tubos de 160 mm e 125 mm de diámetro, e final na cela de liña proxectada no centro de seccionamento existente no parque empresarial de Taboada.</p>
    <p>3. Por arquitectura de rede, realízanse as seguintes operacións:</p>
    <p>a) Retirar o seccionador SXS existente no apoio de formigón existente número 69-172, instalando novo seccionador fusible XS sobre o dito apoio, para protección e manobra do racimo conformado polo CT existente Xián e outros.</p>
    <p>b) Retirar o seccionador fusible XS existente no apoio de formigón número 69-149 existente para protección e manobra do acio conformado polos centros de transformación existentes Deilas, Santa Baia, Vilar de Cabalos e Seixas, instalando novo seccionador fusible XS sobre o dito apoio, para protección e manobra do acio conformado polo CT existente Santa Baia.</p>
    <p>c) Montaxe de seccionador fusible XS para o acio conformado polos centros de transformación existentes Vilar de Cabalos e Seixas, sobre apoio de formigón existente número 69-149-A1.</p>
    <p>d) Retirar a ponte amovible existente no apoio de formigón número 69-149-A8 existente, instalando no seccionador fusible XS sobre dito apoio, para protección e manobra do acio conformado polo centro de transformación existente Deilas.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 13 de xuño de 2017</p>
    <footer><p>Pilar Fernández López<br>Xefa territorial de Lugo</p></footer>

