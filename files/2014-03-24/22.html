---
date: '2014-03-24'
id: G0244-130314-0004
page: 12449
number: 57
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 3 de marzo de 2014, da Xefatura Territorial de Ourense, pola que
  se notifica o acordo de iniciación do expediente sancionador en materia de
  espectáculos públicos OU-E-60/2014.
range: Resolución
url: >-
  https://www.xunta.gal/dog/Publicados/2014/20140324/AnuncioG0244-130314-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo que se achega o acordo de iniciación recaído no expediente sancionador por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación.</p>
    <p>A competencia para impoñer esta clase de sancións correspóndelles aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1º d) da LOSC e a disposición transitoria primera do Decreto 245/2009, do 30 de abril, polo que se regulan as xefaturas territoriais da Xunta de Galicia (DOG do 1 de maio de 2009). </p>
    <p>Infórmase de que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), conta cun prazo de quince días hábiles, desde a publicación, para exercer perante a instrutora o dereito de audiencia e formular alegacións, así como examinar o expediente nestas dependencias. Igualmente poderá exercer o dereito de recusación nos casos e na forma previstos no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación do expediente realízase na oficina desta xefatura territorial da Consellería de Presidencia, Administracións Públicas e Xustiza, sita na avenida da Habana, nº 79, 2º, de Ourense.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>Ourense, 3 de marzo de 2014</p>
    <footer><p>Marisol Díaz Mouteira<br>Xefa territorial de Ourense</p></footer>
    <footer><p>ANEXO</p></footer>
    <p>Número de expediente: OU-E-60/2014.</p>
    <p>CIF: X-9085254-R.</p>
    <p>Denunciada: Casimira Jiménez.</p>
    <p>Domicilio: rúa Brasil, 1, soto; O Carballiño (Ourense).</p>
    <p>Establecemento: Sótano, rúa Brasil, 1, soto; O Carballiño (Ourense).</p>
    <p>Precepto infrinxido: artigo 26.e) da Lei 1/1992, do 21 de febreiro, modificada pola Lei 4/1997.</p>

