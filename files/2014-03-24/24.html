---
date: '2014-03-24'
id: CA02-110314-0004
page: 12452
number: 57
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 5 de marzo de 2014, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  resolución do recurso de reposición número RA/CON/2014/00018, devolta polo
  servizo de Correos por resultar descoñecido o seu destinatario ou ben porque,
  intentada a notificación, non se puido efectuar.
range: Cédula
url: >-
  https://www.xunta.gal/dog/Publicados/2014/20140324/AnuncioCA02-110314-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ao interesado a resolución do recurso de reposición número RA/CON/2014/00018, formulado contra a resolución do secretario xeral técnico da extinta Consellería do Medio Rural, cuxa parte dispositiva di:</p>
    <h2>«RESOLVO:</h2>
    <p>Non admitir o recurso de reposición número RA/CON/2014/00018 interposto por Luis Alfredo Yáñez Martínez, contra a Resolución do secretario xeral técnico da extinta Consellería do Medio Rural, do 15.7.2011, pola que se lle impón unha sanción de dous mil setecentos catro euros con cincuenta e oito céntimos (2.704,58 €) como responsable da comisión dunha infracción administrativa moi grave, tipificada no artigo 13.1.b) da Lei 50/1999, do 23 de decembro, sobre o réxime xurídico da tenza de animais potencialmente perigosos, e outra grave tipificada no artigo 13.2.d) da mesma lei (número expediente ANP-CO-0006//2011-V).</p>
    <p>Contra a presente resolución, que esgota a vía administrativa, caberá recurso contencioso-administrativo perante o xulgado do contencioso-administrativo do domicilio do interesado ou da cidade de Santiago de Compostela, no prazo de dous meses contado desde o día seguinte ao da recepción da notificación, de conformidade co disposto no artigo 8 da Lei 29/1998, do 13 de xullo, reguladora da xurisdición contencioso-administrativa.</p>
    <p>O importe da multa deberá facerse efectivo en calquera das entidades financeiras que figuran no modelo de pagamento que se xunta por triplicado a esta resolución, nos períodos que nel se sinalan».</p>
    <p>Tendo en conta que en atención ao previsto no artigo 61 da Lei 30/1992, o acto non se publica na súa integridade, fáiselle saber ao interesado que o texto íntegro da resolución que se notifica se atopa á súa disposición, durante un prazo de 10 días contados desde o seguinte ao da publicación desta cédula, na Secretaría Xeral Técnica da Consellería de Medio Ambiente, Territorio e Infraestruturas, situada nos edificios administrativo de San Caetano, en Santiago de Compostela.</p>
    <p>O prazo de dous meses mencionado anteriormente contarase desde o día seguinte ao do remate do prazo sinalado para o exame do expediente, ou da comparecencia para tal fin, se é o caso.</p>
    <p>E para que conste e lles sirva de notificación aos interesados, asino e selo a presente cédula.</p>
    <p>Santiago de Compostela, 5 de marzo de 2014</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

