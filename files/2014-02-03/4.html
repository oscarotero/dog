---
date: '2014-02-03'
id: C3K1-270114-0001
page: 4478
number: 22
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 21 de xaneiro de 2014 pola que se concede a acreditación do
  Comité Territorial de Ética da Investigación de Santiago-Lugo e se procede ao
  nomeamento dos seus membros.
range: Resolución
url: >-
  https://www.xunta.gal/dog/Publicados/2014/20140203/AnuncioC3K1-270114-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril) ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do Decreto 63/2013 –artigos 7 a 10– regula os comités territoriais de ética de investigación, e prevé a súa constitución, logo de acreditación, para tres ámbitos xeográficos de actuación:</p>
    <p>– A Coruña e Ferrol;</p>
    <p>– Santiago-Lugo (que inclúe as áreas sanitarias de Santiago, Lugo, Cervo-Burela e Monforte);</p>
    <p>– Pontevedra-Vigo-Ourense (que inclúe as áreas sanitarias do Salnés, Pontevedra, Vigo, Ourense e O Barco de Valdeorras).</p>
    <p>O 3.1.2014 tivo entrada na Secretaría Xeral Técnica da Consellería de Sanidade o escrito que presentou Paula M. López Vázquez, secretaria do Comité Autonómico de Ética da Investigación de Galicia, no cal, ao abeiro do que dispón o artigo 11 do Decreto 63/2013, solicita a acreditación do Comité Territorial de Ética da Investigación de Santiago-Lugo.</p>
    <p>Unha vez examinada a documentación presentada xunto coa devandita solicitude, e logo da comprobación do cumprimento do disposto nos artigos 9 e 11.4 do Decreto 63/2013, do 11 de abril, o 15.1.2014 o secretario xeral técnico desta consellería efectuou, de acordo co disposto no artigo 11.7 do dito decreto, unha proposta favorable á acreditación daquel comité, así como unha proposta de designación dos seus membros.</p>
    <p>Por todo o anterior, de conformidade co disposto no número 5 do artigo 9, e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada pola Secretaría Xeral Técnica desta consellería,</p>
    <h2>RESOLVO:</h2>
    <p>Primeiro. Conceder a acreditación do Comité Territorial de Ética da Investigación de Santiago-Lugo, a cal se outorga por un período de catro anos, contados a partir da data da presente resolución.</p>
    <p>Segundo. A súa sede coincidirá coa do Comité Autonómico de Ética da Investigación de Galicia en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité Territorial de Ética da Investigación de Santiago-Lugo as persoas que se relacionan no anexo desta resolución. </p>
    <p>Santiago de Compostela, 21 de xaneiro de 2014</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO</h2>
    <p>Membros do Comité Territorial de Ética da Investigación Santiago-Lugo:</p>
    <p>• María Jesús Lamas Díaz</p>
    <p>• Ana Estany Gestal</p>
    <p>• Margarita Guillén Vázquez</p>
    <p>• Andrea Gallego Valdeiglesia</p>
    <p>• Pilar Rodríguez Ledo</p>
    <p>• Carlos González Juanatey</p>
    <p>• María Jesús Wandosell Picatoste</p>
    <p>• Rafael López López</p>
    <p>• Enrique Domínguez Muñoz</p>
    <p>• Carlos Rodríguez Moreno</p>
    <p>• María Isabel Loza García</p>
    <p>• Víctor Herrán Carreira</p>
    <p>• Rosa Ana Castelo Domínguez</p>
    <p>• Juan Vázquez Lago</p>

