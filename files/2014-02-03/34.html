---
date: '2014-02-03'
id: G0164-170114-0005
page: 4537
number: 22
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 16 de xaneiro de 2014, do Servizo Técnico-Xurídico, polo que se
  notifica a resolución do recurso de alzada 2013/33-RA-O, en materia de
  protección do patrimonio cultural.
range: Anuncio
url: >-
  https://www.xunta.gal/dog/Publicados/2014/20140203/AnuncioG0164-170114-0005_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo a resolución do recurso de alzada en materia de protección do patrimonio cultural ditada no procedemento no cal ten a condición de interesado, que non puido ser notificada por correo certificado no enderezo sinalado polo interesado na documentación que figura neste expediente.</p>
    <p>Tendo en conta que, en atención ao previsto no artigo 61 da Lei 30/1992, o acto non se publica na súa integridade, fáiselle saber ao interesado que poderá comparecer, no prazo de dez días hábiles, contados desde o seguinte ao da publicación deste anuncio, no Servizo Técnico-Xurídico da Secretaría Xeral de Cultura da Consellería de Cultura, Educación e Ordenación Universitaria, Edificio Administrativo San Caetano, bloque 3, 2º, Santiago de Compostela, para o coñecemento íntegro da mencionada resolución e constancia de tal coñecemento.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Contra a resolución do recurso de alzada, que pon fin á vía administrativa, poderá o interesado interpoñer recurso contencioso-administrativo ante o xulgado do contencioso-administrativo no prazo de dous meses contados a partir do día seguinte ao da súa publicación no Diario Oficial de Galicia, de conformidade co establecido no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de xaneiro de 2014</p>
    <footer><p>Mª Teresa González Novo<br>Xefa do Servizo Técnico-Xurídico</p></footer>
    <h2>ANEXO</h2>
    <p>Recurso de alzada: 2013/33-RA-O.</p>
    <p>Recorrente: Cipriano José Caamaño Castro (alcalde do Concello de Boborás).</p>
    <p>Interesado: Ricardo Iglesias Casares.</p>
    <p>Enderezo: O Igrexario, s/n, Pazos de Arenteiro, 32514 Boborás (Ourense).</p>
    <p>Resolución notificada: resolución do recurso de alzada.</p>

