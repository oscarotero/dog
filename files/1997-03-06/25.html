---
date: '1997-03-06'
id: F1A2
page: 2042
number: 45
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de febreiro de 1997, da Dirección Xeral de Industria, pola que
  se lle concede á Asociación de Profesionais de Auga, Gas, Electricidade,
  Calefacción e Afíns da Comunidade Autónoma de Galicia a cualificación de
  entidade autorizada para a impartición de cursos teórico-prácticos para a
  formación de instaladores de gas nas catro categorías IG-I, IG-II, IG-III e
  IG-IV.
range: Resolución
url: 'https://www.xunta.gal/dog/Publicados/1997/19970306/AnuncioF1A2_gl.html'
---
<p>Vista a documentación presentada pola Asociación de Profesionais de Auga, Gas, Electricidade, Calefacción e Afíns da Comunidade Autónoma de Galicia, pola que solicitan que lles sexa concedida a cualificación de entidade autorizada para a impartición de cursos teórico-prácticos para a formación de instaladores de gas nas catro categorías IG-I, IG-II, IG-III e IG-IV.</p>
<p>Vista a Orde do 17 de decembro de 1985, do Ministerio de Industria e Enerxía, pola que se aproban a instrucción sobre documentación e posta en servicio das instalacións receptoras de gases combustibles e a instrucción sobre instaladores autorizados de gas e empresas instaladoras, na que se establecen as diferentes probas e requisitos para a obtención dos distintos tipos de carnés, así como as condicións que deben cumpri-las entidades autorizadas para a formación de instaladores.</p>
<p>Considerando que a entidade solicitante cómpre cos requisitos regulamentariamente establecidos, esta dirección xeral,</p>
<p>RESOLVE:</p>
<p>Outorgarlle á Asociación de Profesionais de Auga, Gas, Electricidade, Calefacción e Afíns da Comunidade Autónoma de Galicia a cualificación de entidade autorizada para a impartición de cursos teórico-prácticos para a formación de instaladores de gas nas catro categorías IG-I, IG-II, IG-III e IG-IV, e proceder á súa inscrición no rexistro correspondente da Dirección Xeral de Industria.</p>
<p>Para o inicio das actividades, deberán presentar perante a delegación provincial de Industria e Comercio correspondente, fotocopia desta resolución, así como a programación, profesorado, tarifas, lugar, horarios e exames dos cursos, co fin de realiza-lo control correspondente.</p>
<p>Así mesmo e para efectos estatísticos e de control, deberase presentar nas delegacións provinciais de Industria e Comercio correspondentes unha memoria anual de actuacións na provincia, debendo figurar</p>
<p>nela os datos relacionados no punto 12.4 da devandita Orde do 17 de decembro de 1985, e na Dirección Xeral de Industria un resumo destas en toda a Comunidade Autónoma galega.</p>
<p>Esta autorización deberá renovarse ós dous anos, para o cal deberase acreditar perante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 5 de febreiro de 1997.</p>
<p>Joaquín del Moral Crespo</p>
<p>Director xeral de Industria</p>
<p>1299</p>

