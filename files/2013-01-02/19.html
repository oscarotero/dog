---
date: '2013-01-02'
id: CA02-181212-0008
page: 102
number: 1
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2012, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 783/2012, do 26 de xullo, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130102/AnuncioCA02-181212-0008_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 26 de xullo de 2012, pronunciou a Sentenza 783/2012, ditada no procedemento ordinario nº 4259/2009, interposto polo Concello de Oleiros, sentenza que na súa parte dispositiva literalmente di: </p>
    <p>«Que estimando parcialmente o recurso contencioso-administrativo interposto polo Concello de Oleiros contra a Orde da CPTOPT, do 11 de marzo de 2009, sobre aprobación definitiva do PXOM de Oleiros. Anulamos en parte a mencionada Orde do 11 de marzo de 2009, no aspecto relativo á súa decisión de deixar en suspenso os ámbitos e determinacións afectados polo informe emitido pola Dirección Xeral de Aviación Civil do Ministerio de Fomento o 17 de febreiro de 2009, e dispoñemos que a aprobación definitiva do PXOM de Oleiros se debe ater á pegada sonora aprobada na Resolución do 6 de outubro de 2006 mencionada no fundamento de dereito quinto desta sentenza; sen facer especial condena de custas. </p>
    <p>Esta sentenza é susceptible do recurso ordinario de casación do artigo 86 da LXCA de 1998, que se deberá preparar por escrito para presentar nesta Sala no prazo de dez días. </p>
    <p>En canto sexa firme, devólvase o expediente administrativo ao centro da súa procedencia, xunto con certificación e comunicación.</p>
    <p>Así o pronunciamos, mandamos e asinamos».</p>
    <p>A citada sentenza foi declarada firme.</p>
    <p>Santiago de Compostela, 17 de decembro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

