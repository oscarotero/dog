---
date: '2013-01-02'
id: O92-211212-0001
page: 67
number: 1
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 18 de decembro de 2012 pola que se lles dá publicidade aos
  convenios de colaboración subscritos por este organismo no segundo
  cuadrimestre de 2012.
range: Resolución
url: >-
  https://www.xunta.gal/dog/Publicados/2013/20130102/AnuncioO92-211212-0001_gl.html
---
<p>O artigo 11 da Lei 4/2006, do 30 de xuño, de transparencia e boas prácticas na Administración pública galega (DOG nº 136, do 14 de xullo), establece que as entidades de dereito público vinculadas ou dependentes da Comunidade Autónoma de Galicia deberán publicar cuadrimestralmente no Diario Oficial de Galicia unha relación dos convenios de colaboración asinados no cuadrimestre anterior.</p>
    <p>Polo que antecede, en virtude das facultades que teño concedidas,</p>
    <h2>RESOLVO:</h2>
    <p>Único</p>
    <p>Facer pública a relación dos convenios subscritos polo Instituto Galego de Promoción Económica nos meses de maio, xuño, xullo e agosto do ano 2012, que se anexa a esta resolución.</p>
    <p>Santiago de Compostela, 18 de decembro de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>Anexo</h2>
    <table>
     <thead>
      <tr>
       <td>Convenio</td>
       <td>Data de sinatura</td>
       <td>Importe €</td>
      </tr>
      <tr>
       <td>Ano 2012</td>
      </tr>
     </thead>
     <tbody>
      <tr>
       <td>Convenio de colaboración entre o Instituto Galego de Promoción Económica (Igape) e diversas entidades financeiras para a habilitación dunha liña de avais do Igape para facilitar ás pemes galegas o acceso a financiamento destinado ao inicio ou incremento da súa actividade exportadora, instrumentadas mediante convenio coas entidades colaboradoras (Programa&amp;nbsp;Re-Export 2012).</td>
       <td>25.5.2012</td>
       <td>Sen achega económica</td>
      </tr>
      <tr>
       <td>Convenio específico de colaboración entre o Instituto Galego de Promoción Económica (Igape) e a Fundación EOI para a execución de tres programas formativos de xestión internacional da empresa.</td>
       <td>31.5.2012</td>
       <td>40.032</td>
      </tr>
      <tr>
       <td>Convenio de colaboración para o apoio financeiro á hostalaría, comercio, turismo e servizos das comarcas de Ferrol, Eume e Ortegal, subscrito entre o Instituto Galego de Promoción Económica (Igape) e diversas entidades financeiras (Re-Invirte Ferrol).</td>
       <td>7.6.2012</td>
       <td>Sen achega económica</td>
      </tr>
      <tr>
       <td>Convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas, para a habilitación de liñas de financiamento subsidiado para microempresas, proxectos emprendedores e investimentos das pemes para a mellora competitiva na Comunidade Autónoma de Galicia (Programa&amp;nbsp;Re-Imaxina).</td>
       <td>15.6.2012</td>
       <td>Sen achega económica</td>
      </tr>
      <tr>
       <td>Addenda de modificación do convenio de colaboración, asinado o 7 de abril de 2008, entre o Instituto Galego de Promoción Económica, as universidades galegas e a Asociación Impulsora do Plan Ferrol para o fomento da creatividade aplicada.</td>
       <td>20.6.2012</td>
       <td>70.000</td>
      </tr>
      <tr>
       <td>Convenio de colaboración entre o Instituto Galego de Promoción Económica (Igape) e a Federación de Asociaciones de Comerciantes de Muebles de Galicia para a posta en marcha dunha campaña de publicidade co fin de incentivar a demanda de compra de mobles e colchóns.</td>
       <td>1.7.2012</td>
       <td>140.000</td>
      </tr>
     </tbody>
    </table>

