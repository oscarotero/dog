---
date: '2009-05-22'
page: 9
number: 99
agency: 'CONSELLERÍA DE MEDIO AMBIENTE, TERRITORIO E INFRAESTRUTURAS'
section: I. DISPOSICIÓNS XERAIS
title: >-
  Orde do 11 de maio de 2009 sobre adscrición de órganos e delegación de
  competencias como consecuencia da entrada en vigor do Decreto 83/2009, do 21
  de abril, polo que se fixa a estrutura orgánica dos departamentos da Xunta de
  Galicia.
range: Orde
---
<p>O Decreto 79/2009, do 19 de abril, establece a estrutura orgánica da Xunta de Galicia e integra nela a Consellería de Medio Ambiente, Territorio e Infraestruturas.</p>
<p>O Decreto 83/2009, do 21 de abril, fixa a estrutura orgánica dos departamentos da Xunta de Galicia e, no seu artigo 3, estrutura a Consellería de Medio Ambiente, Territorio e Infraestruturas en seis órganos superiores e cinco organismos adscritos.</p>
<p>De conformidade coa disposición transitoria primeira do Decreto 83/2009, do 21 de abril, cómpre determinar a adscrición dos órganos dependentes das direccións xerais suprimidas aos novos centros directivos mentres non se regule por decreto a nova estrutura orgánica da Consellería de Medio Ambiente, Territorio e Infraestruturas no nivel de dirección xeral.</p>
<p>Pola súa banda, a disposición transitoria segunda do Decreto 83/2009 dispón que os órganos dependentes dos centros directivos que non fosen obxecto de supresión manterán a súa estrutura e funcións ata que se proceda ao desenvolvemento da estrutura orgánica contida neste decreto.</p>
<p>A nova estrutura da Consellería de Medio Ambiente, Territorio e Infraestruturas establecida no citado decreto implica a supresión de varios centros directivos e o cambio de denominación doutros.</p>
<p>Por outra banda, a actividade administrativa da Consellería de Medio Ambiente, Territorio e Infraestruturas leva consigo unha concentración de funcións arredor do seu titular que aconsella, dado o seu volume, recorrer á delegación de competencias nos titulares dos centros directivos da consellería, sen esquecer o debido respecto aos principios que informan a actividade administrativa e que a nosa Constitución recolle no seu artigo 103.1º.</p>
<p>A delegación de competencias permite a axilización administrativa necesaria e redunda en beneficio tanto da Administración como dos administrados, dentro do máis rigoroso respecto ás garantías xurídicas que a tutela dos intereses públicos exixe.</p>
<p>Co fin de evitar reiteracións innecesarias e enunciar detalladamente as competencias que son obxecto de delegación, óptase por efectuar unha remisión ás ordes do 6 de marzo de 2003 sobre delegación de competencias no secretario xeral e noutros órganos da Consellería de Política Territorial, Obras Públicas e Vivenda, e do 2 de setembro de 2005 pola que se delega o exercicio de determinadas competencias en materia sancionadora nos directores xerais da Consellería de Medio Ambiente e Desenvolvemento Sostible.</p>
<p>En consecuencia, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, e o Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia,</p>
<p>DISPOÑO:</p>
<p>Primeiro.</p>
<p>1. Os órganos dependentes da extinta Dirección Xeral de Ordenación do Territorio e Urbanismo pasan a adscribirse á Secretaría Xeral de Ordenación do Territorio e Urbanismo.</p>
<p>Estes órganos terán as funcións que lles atribúe o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes.</p>
<p>A Secretaría Xeral de Ordenación do Territorio e Urbanismo, como centro superior directivo dos indicados órganos, asumirá as competencias que o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes, atribúe á Dirección Xeral de Ordenación do Territorio e Urbanismo.</p>
<p>Deléganse na secretaria xeral de Ordenación do Territorio e Urbanismo as competencias enunciadas nos puntos segundo número 2, terceiro, cuarto números 2, 3, 4 e 5, sexto, oitavo número 2 e noveno da Orde do 6 de marzo de 2003 sobre delegación de competencias no secretario xeral e noutros órganos da Consellería de Política Territorial, Obras Públicas e Vivenda.</p>
<p>2. Os órganos dependentes das direccións xerais de Calidade e Avaliación Ambiental e de Desenvolvemento Sostible adscríbense á Secretaría Xeral de Calidade e Avaliación Ambiental.</p>
<p>Estes órganos desenvolverán as funcións que lles atribúe o Decreto 1/2006, do 12 de xaneiro, polo que se establece a estrutura orgánica da Consellería de Medio Ambiente e Desenvolvemento Sostible.</p>
<p>A Secretaría Xeral de Calidade e Avaliación Ambiental, como centro superior directivo de tales órganos, asumirá as competencias que o Decreto 1/2006, do 12 de xaneiro, polo que se establece a estrutura orgánica da Consellería de Medio Ambiente e Desenvolvemento Sostible, atribúe á Dirección Xeral de Calidade e Avaliación Ambiental e á Dirección Xeral de Desenvolvemento Sostible.</p>
<p>Deléganse no secretario xeral de Calidade e Avaliación Ambiental as competencias enunciadas no artigo 1.2º da Orde do 2 de setembro de 2005 pola que se delega o exercicio de determinadas competencias en materia sancionadora nos directores xerais da Consellería de Medio Ambiente e Desenvolvemento Sostible.</p>
<p>3. Os órganos dependentes da Dirección Xeral de Obras Públicas e do/a comisionado/a para a Seguridade Viaria de Galicia pasan a adscribirse á Dirección Xeral de Infraestruturas.</p>
<p>Estes órganos desenvolverán as funcións que lles atribúe o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes.</p>
<p>A Dirección Xeral de Infraestruturas, como centro directivo superior dos citados órganos, asumirá as competencias que o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes, atribúe á Dirección Xeral de Obras Públicas e ao/á comisionado/a para a Seguridade Viaria de Galicia.</p>
<p>Deléganse na directora xeral de Infraestruturas as competencias enunciadas nos puntos segundo número 2, terceiro, cuarto números 2, 3, 4 e 5, sexto, sétimo número 2, oitavo punto 2 e noveno número 2 da Orde do 6 de marzo de 2003 sobre delegación de competencias no secretario xeral e noutros órganos da Consellería de Política Territorial, Obras Públicas e Vivenda.</p>
<p>4. Os órganos dependentes da extinta Dirección Xeral de Transportes adscríbense á Dirección Xeral de Mobilidade.</p>
<p>Estes órganos terán as competencias que lles atribúe o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes.</p>
<p>A Dirección Xeral de Mobilidade, como centro superior directivo dos referidos órganos, asumirá as competencias que o Decreto 188/2008, do 28 de agosto, polo que se establece a estrutura orgánica da Consellería de Política Territorial, Obras Públicas e Transportes, atribúe á Dirección Xeral de Transportes.</p>
<p>Deléganse no director xeral de Mobilidade as competencias enunciadas nos puntos segundo número 2, terceiro, cuarto números 2, 3 e 5, sexto, sétimo número 3, e oitavo punto 2 da Orde do 6 de marzo de 2003 sobre delegación de competencias no secretario xeral e noutros órganos da Consellería de Política Territorial, Obras Públicas e Vivenda.</p>
<p>Así mesmo, deléganse no director xeral de Mobilidade as competencias para resolver os procedementos de concesión, aprobación do gasto e demais actuacións necesarias para desenvolver as subvencións convocadas en materias de competencia da dirección xeral.</p>
<p>Segundo.</p>
<p>Na aplicación das delegacións contidas nesta orde teranse en conta os criterios complementarios enunciados no punto décimo da Orde do 6 de marzo de 2003 sobre delegación de competencias no secretario xeral e noutros órganos da Consellería de Política Territorial, Obras Públicas e Vivenda.</p>
<p>Terceiro.</p>
<p>As resolucións administrativas que se adopten facendo uso das delegacións contidas nesta orde farán constar expresamente esta circunstancia e consideraranse ditadas polo órgano delegante.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 11 de maio de 2009.</p>
<p>Agustín Hernández Fernández de Rojas</p>
<p>Conselleiro de Medio Ambiente, Territorio</p>
<p>e Infraestruturas</p>
<p>b) NOMEAMENTOS CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

