---
date: '2015-01-28'
id: G0164-200115-0002
page: 4195
number: 18
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 14 de xaneiro de 2015 pola que se acepta a doazón efectuada por Graham
  Gussin á Comunidade Autónoma de Galicia para a súa exhibición e integración na
  colección do Centro Galego de Arte Contemporánea.
range: Orde
url: >-
  https://www.xunta.gal/dog/Publicados/2015/20150128/AnuncioG0164-200115-0002_gl.html
---
<p>O 13 de marzo de 2014 recibiuse na Consellería de Cultura, Educación e Ordenación Universitaria proposta asinada por Graham Gussin, coñecido polo nome artístico de Graham Gussin, mediante a cal formula unha oferta de doazón da obra titulada <em>Intoxicated Boardroom</em>, 2013, co fin de garantir a conservación, estudo e divulgación do dito ben.</p>
    <p>Obxecto da doazón: </p>
    <p>Obra en papel titulada Intoxicated Boardroom.</p>
    <p>Ano: 2013.</p>
    <p>Técnica: fotografía branco e negro. 100 ml. De vodka <em>Moskovskaya</em> e 50 ml de perfume <em>La Fumeé</em> dispersos polo cuarto, CGAC, 2013.</p>
    <p>Medidas: 6 elementos de 43 × 30 cm c/u.</p>
    <p>Edición: 1/3.</p>
    <p>Número de arquivo do artista: sen numeración.</p>
    <p>O 20 de marzo de 2014 o Centro Galego de Arte Contemporánea emitiu ditame valorativo da obra referida.</p>
    <p>A proposta de doazón foi informada favorablemente por acordo do Consello Superior de Valoración de Bens Culturais de Interese para Galicia na sesión que tivo lugar o 9 de abril de 2014.</p>
    <p>Na súa virtude, de acordo co disposto no artigo 56 da Lei 5/2011, do 30 de setembro, do patrimonio da Comunidade Autónoma de Galicia,</p>
    <h2>RESOLVO:</h2>
    <p>Artigo único</p>
    <p>1. Aceptar, nos termos establecidos polo doador, a doazón dos bens relacionados.</p>
    <p>2. Os bens depositaranse no Centro Galego de Arte Contemporánea de Galicia e será parte integrante da súa colección.</p>
    <p>Disposición derradeira</p>
    <p>A Secretaría Xeral de Cultura levará a cabo todos os trámites necesarios para a efectividade desta orde.</p>
    <p>Santiago de Compostela, 14 de xaneiro de 2015</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

