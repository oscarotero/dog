---
date: '1999-03-09'
id: 4EDA
page: 2
number: 47
agency: CONCELLO DO BARCO DE VALDEORRAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990309/Anuncio4EDA_gl.html'
---
<p>O Pleno do Concello, en sesión do 28 de xaneiro de 1999, adoptou o seguinte acordo:</p>
<p>Aprobación, se procede, do dictame da comisión de obras e urbanismo en relación co plan parcial do sector 4 A Lamela.</p>
<p>Sen máis intervencións, a Corporación, por unanimidade dos 13 membros asistentes, acordou aproba-lo dictame da Comisión Informativa de Obras e Urbanismo, co texto seguinte:</p>
<p>A Presidencia dá conta de que, na sesión plenaria do 30-4-1998, se acordou a aprobación definitiva do plan parcial A Lamela, e a dita aprobación recaeu erroneamente sobre un documento, non actualizado conforme as modificacións introducidas pola delegación de política territorial, polo que procede emendar aquel erro, e someter a aprobación o documento apropiado.</p>
<p>A Comisión, por unanimidade, acordou proporlle ó Pleno da Corporación a adopción do seguinte acordo:</p>
<p>1. Aprobar definitivamente o proxecto refundido do plan parcial do sector 4 A Lamela, deixando sen efecto o acordo adoptado na sesión do 30-4-1998.</p>
<p>2. Que se continúen os demais trámites regulamentarios.</p>
<p>O que se fai público para xeral coñecemento, de conformidade co establecido no artigo 48.2º da Lei 1/1997, do 24 de marzo, do solo de Galicia.</p>
<p>O Barco de Valdeorras, 2 de febreiro de 1999.</p>
<p>O alcalde</p>
<p>Rubricado</p>

