---
date: '1999-03-09'
id: 4DE6
page: 2
number: 47
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de febreiro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da revisión salarial do convenio colectivo do sector da carpintería,
  ebanistería e actividades afíns.
range: Resolución
url: 'https://www.xunta.gal/dog/Publicados/1999/19990309/Anuncio4DE6_gl.html'
---
<p>Vista a acta da reunión da comisión negociadora do convenio colectivo do sector da carpintería, ebanistería e actividades afíns, da provincia de Pontevedra que tivo entrada nesta delegación provincial o día 12-2-1999, na que se acordou, con data do 9-2-1999 a revisión dos artigos 17 puntos 1 e 2 (días festivos), 24.3º (salarios), 30.1º (axudas de custo), 31 (desgaste de ferramentas), e do anexo 1º (táboa de salarios para 1999), do devandito convenio, esta delegación provincial, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 15 de febreiro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector da carpintería,</p>
<p>ebanistería e actividades afíns da</p>
<p>provincia de Pontevedra</p>
<p>Asistentes:</p>
<p>CC.OO.:</p>
<p>Marcos González Oliveira.</p>
<p>CIG:</p>
<p>Xosé Xoán Melón González.</p>
<p>UGT:</p>
<p>Manuel Graña Bon.</p>
<p>Representación empresarial:</p>
<p>Serafín Seijo, ASEMA.</p>
<p>Félix Rodríguez Regueiro, AFCM.</p>
<p>Secretario de actas:</p>
<p>Pablo Rodríguez Álvarez.</p>
<p>En Vigo, nos locais da Confederación Provincial de Empresarios de Pontevedra, ás 11.30 horas do 9 de febreiro de 1999, reúnese a comisión negociadora do convenio colectivo do sector de carpintería, ebanistería e actividades afíns da provincia de Pontevedra, co fin de realiza-la revisión do convenio para o ano 1999. Asisten os señores indicados anteriormente.</p>
<p>Aberta a sesión, procédese á revisión do convenio, que afecta ós seguintes artigos:</p>
<p>Artigo 17º.-Días festivos.</p>
<p>1. Para efectos de distribución e adecuación da xornada anual, con vixencia para 1999, consideraranse como non laborables e retribuídos os días 11 de outubro; 7, 24 e 31 de decembro.</p>
<p>2. Nos concellos nos que a festa local coincida cun día non laborable ou festivo de conveno, trasladarase o día inmediatamente seguinte. Para 1999, nos concellos que se relacionan tamén serán festivos de convenios os seguintes:</p>
<p>Portas: 22 de marzo e Vilagarcía de Arousa: 21 de maio.</p>
<p>Artigo 24º.-Salarios.</p>
<p>3. Incremento para 1999. Aplicarase un incremento igual ó 2,8% sobre o salario vixente o 31-12-1998, ó que se lle restará a compensación por antigüidade.</p>
<p>ANEXO I</p>
<p>Táboa de salarios 1999</p>
<table><tbody><tr><td></td></tr>
<tr><td></td></tr>
<tr><td>Retribución</td></tr>
<tr><td></td></tr>
<tr><td>Categorías</td><td>Salario
base</td><td>Compensación
antigüidade</td><td>Total
(ptas.)</td><td>Total
(euros)</td></tr>
<tr><td></td></tr>
</tbody></table>
<table><tbody><tr><td>Persoal de taller:</td></tr>
<tr><td>Encargado xeral, xefe de taller</td><td>116.781</td><td>3.000</td><td>119.781</td><td>719,90</td></tr>
<tr><td>Encargado de sección, de producción</td><td>116.170</td><td>3.000</td><td>119.170</td><td>716,23</td></tr>
<tr><td>Oficial preparador-trazador</td><td>115.373</td><td>3.000</td><td>118.373</td><td>711,44</td></tr>
<tr><td>Oficial de 1ª</td><td>114.035</td><td>3.000</td><td>117.035</td><td>703,39</td></tr>
<tr><td>Oficial de 2ª</td><td>111.815</td><td>3.000</td><td>114.815</td><td>690,05</td></tr>
<tr><td>Axudante</td><td>110.545</td><td>3.000</td><td>113.545</td><td>682,42</td></tr>
<tr><td>Peón</td><td>107.896</td><td>3.000</td><td>110.896</td><td>666,50</td></tr>
<tr><td>Persoal administrativo e técnico:</td></tr>
<tr><td>Xefe de oficina, de oficina técnica, analista programador</td><td>132.648</td><td>3.000</td><td>135.648</td><td>806,24</td></tr>
<tr><td>Oficial de 1ª, delineante técnico especialista, programador</td><td>118.524</td><td>3.000</td><td>121.524</td><td>730,38</td></tr>
<tr><td>Oficial de 2ª, delineante técnico auxiliar, operador</td><td>111.815</td><td>3.000</td><td>114.815</td><td>681,04</td></tr>
<tr><td>Auxiliar administrativo, telefonista</td><td>110.274</td><td>3.000</td><td>113.274</td><td>680,79</td></tr>
<tr><td>Aprendices</td><td>SMI (ptas.)</td><td>SMI (euros)</td></tr>
<tr><td></td></tr></tbody></table>
<p>Artigo 30º.-Axudas de custo.</p>
<p>1. Tódolos traballadores que, por necesidades da empresa e por orde do empresario, teñan que efectuar viaxes ou desprazamentos que lles impidan realizar comidas ou pernoitas no seu lugar habitual ou domicilio, terán dereito ás seguintes axudas de custo:</p>
<p>Axuda de custo completa por pernoita: 5.654 ptas. (33,98 euros).</p>
<p>Axuda de custo completa: 3.906 ptas. (23,47 euros).</p>
<p>Media axuda de custo: 1.850 ptas. (11,12 euros).</p>
<p>Artigo 31º.-Desgaste de ferramentas.</p>
<p>A empresa que non lles entregue ós seus productores as ferramentas para os seus traballos pagará en compensación do desgaste destas 175 pesetas (1,05 euros) por cada día de traballo.</p>
<p>Sen máis asuntos que tratar, levántase a sesión ás 12.30 horas do día antes indicado.</p>

