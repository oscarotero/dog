---
date: '1999-03-09'
id: 4DE2
page: 2
number: 47
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de febreiro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da revisión salarial do convenio colectivo da empresa Litografía La
  Artística Carnaud, S.A. (Artiscar).
range: Resolución
url: 'https://www.xunta.gal/dog/Publicados/1999/19990309/Anuncio4DE2_gl.html'
---
<p>Visto o expediente da revisión salarial do convenio colectivo para a empresa Litografía La Artística Carnaud, S.A. (Artiscar), que tivo entrada nesta delegación provincial o día 10-2-1999, subscrito en representación da parte económica pola representación da empresa, e da parte social, polo comité de empresa, o 22-7-1998. De conformidade co disposto no artigo 8 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de febreiro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta de reunión da comisión negociadora</p>
<p>Asistentes:</p>
<p>Pola empresa:</p>
<p>Rodolfo Rodríguez.</p>
<p>Mª Luz García.</p>
<p>Juan Ferradáns.</p>
<p>Polo comité:</p>
<p>Adolfo Villar.</p>
<p>Manuel Otero.</p>
<p>Celso Prado.</p>
<p>Francisco Vázquez.</p>
<p>En Vigo, ás 17 horas do día 18 de xaneiro de 1999, reúnese a comisión negociadora do convenio colectivo de Litografía La Artística Carnaud, S.A., acordándose:</p>
<p>1. Aproba-la táboa salarial do convenio para o ano 1999 (que se xunta á acta).</p>
<p>2. Actualizar:</p>
<p>Artigo 8º.-Salario.</p>
<p>(Parágrafo 1º). Nas táboas anexas figura o salario que rexerá para os anos 1998 e 1999.</p>
<p>Artigo 9º.-Antigüidade.</p>
<p>(Parágrafo 2º). Os traballadores qye non se encontren comprendidos no previsto no parágrafo anterior, unicamente terán dereito a percibir por este concepto, a partir do momento no que cumpran os tres primeiros anos de permanencia na empresa, unha cantidade fixa adicional e igual para tódolos que se atopen nesas circunstancias, de 10.225 ptas. en cada unha adas dúas gratificacións extraordinarias de xullo e Nadal.</p>
<p>Artigo 12º.-Gratificación de transporte.</p>
<p>Manterase na contía e condicións de 1998.</p>
<p>Artigo 14º.-Pagas extraordinarias e de beneficios.</p>
<p>(Parágrafo 2º). Os traballadores percibirán unha gratificación de trinta días de salario base máis antigüidade, 3,4% nos casos que proceda, puntualidade e parte correspondente á media da prima, valorada en 6.307 ptas. en cada un dos meses de xullo e decembro, que se farán efectivas entre os días 15 e 20 dos meses correspondentes.</p>
<p>Artigo 16º.-Axuda escolar.</p>
<p>Tódolos traballadores terán dereito a eprcibir por cada fillo estudiante, despois de xustificación, a cantidade de 1.366 ptas. mensuais. A axuda escolar percibirase desde os tres ata os 30 anos de idade do fillo estudiante.</p>
<p>Artigo 24º.-Xubilacións.</p>
<p>(Parágrafos 1º e 2º). Os traballadores que cumpran 65 anos durante 1998 ou 1999 e reúnan o período de carencia e demais requisitos para cusar dereito á prestación de xubilación con cargo á Seguridade Social, estarán obrigados a xubilarse, por acordo do persoal no dito ano, percibindo como contraprestación e por unha soa vez, a cantidade de 350.000 ou 358.000 ptas. Así mesmo, percibirán este premio</p>
<p>todos aqueles traballadores que causen baixa na empresa por enfermidade ou accidente, sempre que leven cinco anos como mínimo nela. Para tal efecto aplicarase o que resolva a comisión de avaliación de incapacidades do INSS.</p>
<p>Se a xubilación se produce ós 64 anos, percibirase por unha soa vez, a cantidade de 423.000 ou 433.000 ptas. Se a xubilación se produce ós 63 anos, percibirase por unha soa vez a cantidade de 453.000 ou 463.000 ptas. Se a xubilación se produce ós 62 anos, percibirase por unha soa vez a cantidade de 489.000 ou 500.000 ptas. Se a xubilación se produce ós 61 anos, percibirase por unha soa vez a cantiadde de 532.000 ou 544.000 ptas. Se a xubilación se produce ós 60 anos, percibirase por unha soa vez a cantidade de 562.000 ou 575.000 ptas.</p>
<p>Artigo 30º.-Accidente laboral.</p>
<p>(Parágrafo 2º). Se a porcentaxe anual acumulada de absentismo, calculada o 31 de decembro de 1998 ou 1999 se mantén por debaixo do 3,5%, completarase desde o primeiro día ata o total do salario establecido no convenio, quedando excluídas as horas extraordinarias a todos aqueles traballadores que durante o ano causasen baixa por accidente laboral dentro do recinto de traballo e non cumprisen o requisito de hospitalización mencionado no parágrafo anterior.</p>
<p>Artigo 33º.-Autonomía.</p>
<p>As partes sométense ó presente convenio, con expresa exclusión de calquera outro que se establecese ou se estableza durante 1998 ou 1999, sexa por acordo entre as partes ou por resolución administrativa.</p>
<p>Referendamos estas actualizacións para que se publiquen no DOG.</p>
<p>Polo comité de empresaPola dirección de empresa</p>
<p>Táboa salarial 1999</p>
<table><tbody><tr><td></td></tr>
<tr><td>Horas extras</td></tr>
<tr><td>Categorías</td><td>Soldos</td><td>Normais</td><td>Festivas</td></tr>
<tr><td></td></tr>
</tbody></table>
<table><tbody><tr><td>Aprendiz de 4º ano</td><td>3.592</td><td>1.417</td><td>1.697</td></tr>
<tr><td>Peón</td><td>3.621</td><td>1.544</td><td>1.854</td></tr>
<tr><td>Especialista 1ª</td><td>4.438</td><td>1.758</td><td>2.104</td></tr>
<tr><td>Oficial 3ª</td><td>4.651</td><td>1.841</td><td>2.209</td></tr>
<tr><td>Oficial 2ª</td><td>4.867</td><td>1.926</td><td>2.310</td></tr>
<tr><td>Oficial 1ª</td><td>5.079</td><td>2.012</td><td>2.416</td></tr>
<tr><td>Oficial Espcia. litógrafo</td><td>5.293</td><td>2.098</td><td>2.514</td></tr>
<tr><td>Encargado de sección</td><td>5.505</td><td>2.184</td><td>2.619</td></tr>
<tr><td>Gardas e serenos</td><td>4.438</td><td>1.758</td><td>2.104</td></tr>
<tr><td>Porteiros</td><td>4.438</td><td>1.758</td><td>2.104</td></tr>
<tr><td>Almaceneiros e listeiros</td><td>4.651</td><td>1.841</td><td>2.209</td></tr>
<tr><td>Administrativos</td></tr>
<tr><td>Xefe de 1ª</td><td>173.667</td><td>2.264</td><td>2.715</td></tr>
<tr><td>Xefe de 2ª</td><td>167.300</td><td>2.184</td><td>2.619</td></tr>
<tr><td>Oficial de 1ª</td><td>154.489</td><td>2.012</td><td>2.416</td></tr>
<tr><td>Oficial de 2ª</td><td>147.936</td><td>1.926</td><td>2.310</td></tr>
<tr><td>Auxiliar</td><td>141.735</td><td>1.841</td><td>2.209</td></tr>
<tr><td>Técnicos</td></tr>
<tr><td>Delineante, debuxante Proxec. 1ª</td><td>156.098</td><td>2.034</td><td>2.440</td></tr>
<tr><td>Idem 2ª</td><td>149.548</td><td>1.948</td><td>2.333</td></tr>
<tr><td>Idem 3ª</td><td>143.092</td><td>1.860</td><td>2.232</td></tr>
<tr><td>Mestro encargado</td><td>173.667</td><td>2.264</td><td>2.715</td></tr>
<tr><td>Titulado grao medio</td><td>173.667</td><td>2.264</td><td>2.715</td></tr>
<tr><td>Titulado grao superior</td><td>228.633</td></tr>
</tbody></table>

