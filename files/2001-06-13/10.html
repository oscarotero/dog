---
date: '2001-06-13'
id: 99F6
page: 7
number: 114
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 29 de maio de 2001 pola que se corrixen erros da do 16 de marzo
  de 2001, pola que se convocan probas selectivas para a provisión de prazas de
  técnicos especialistas de bibliotecas, vacantes no cadro de persoal laboral
  desta universidade.
range: Resolución
url: 'https://www.xunta.gal/dog/Publicados/2001/20010613/Anuncio99F6_gl.html'
---
<p>Padecido erro na resolución da Universidade de Vigo do 16 de marzo de 2001 (DOG nº 66, do 3</p>
<p>de abril, e corrección publicada no DOG nº 73, do 16 de abril), pola que se convocaron probas selectivas para a provisión de once prazas de técnicos especialistas de bibliotecas, vacantes no cadro de persoal laboral desta universidade, este rectorado</p>
<p>RESOLVEU:</p>
<p>Primeiro.-Engadi-lo seguinte parágrafo á base 1.1.: reservarase o 4% das prazas para seren cubertas con persoas con minusvalidez cun grao de discapacidade igual ou superior ó 33% (de acordo coa Lei 23/1988, do 28 de xullo).</p>
<p>Segundo.-Corrixi-la base 2.2, que quedaría redactada como segue:</p>
<p>«2.2. Os aspirantes que concorran ás probas selectivas pola quenda de promoción interna deberán reunir, ademais, os seguintes requisitos:</p>
<p>a) Pertencer ó cadro de persoal laboral fixo das universidades de Santiago de Compostela e Vigo.</p>
<p>b) Pertencer a categoría profesional distinta á das prazas convocadas nesta convocatoria.</p>
<p>Terceiro.-Abrir un novo prazo de presentación de solicitudes de 20 días naturais contados a partir do día seguinte ó da publicación desta resolución no Diario Oficial de Galicia.</p>
<p>Os aspirantes que presentasen anteriormente a súa solicitude non terán a obriga de facelo novamente, rexéndose a súa situación conforme a relación provisional de admitidos e excluídos, publicada o 9 de maio de 2001.</p>
<p>Cuarto.-Os aspirantes que xa presentasen solicitude de participación poderán completar, no seu interese, a documentación xustificativa tanto dos requisitos esixidos na convocatoria como das certificacións presentadas e referidas á data de remate do novo prazo que se outorga no punto terceiro desta resolución.</p>
<p>As certificacións dos servicios prestados na Universidade de Vigo serán expedidas de oficio a tódolos aspirantes definitivamente admitidos, polo Servicio de Xestión de Persoal, e remitidas ós interesados e ó presidente do tribunal, simultaneamente.</p>
<p>Quinto.-Os dereitos de exame serán reintegrados de oficio ós aspirantes definitivamente excluídos da realización das probas selectivas que cubrisen os datos bancarios para face-la devolución. Igualmente, devolveranse ós aspirantes que, resultando provisionalmente admitidos, o insten dentro do novo prazo de presentación de solicitudes.</p>
<p>Vigo, 29 de maio de 2001.</p>
<p>Domingo Docampo Amoedo</p>
<p>Rector da Universidade de Vigo</p>

