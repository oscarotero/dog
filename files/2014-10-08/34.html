---
date: '2014-10-08'
id: O3C2-240914-0002
page: 43673
number: 192
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 24 de setembro de 2014 polo que se lle notifica a resolución ditada
  na solicitude de inscrición no Rexistro Profesional de Socorristas Acuáticos
  de Galicia ao interesado.
range: Anuncio
url: >-
  https://www.xunta.gal/dog/Publicados/2014/20141008/AnuncioO3C2-240914-0002_gl.html
---
<p>O director xeral da Academia Galega de Seguridade Pública ditou resolución pola que se denega a inscrición no Rexistro Profesional de Socorristas Acuáticos de Galicia ao interesado que se indica no anexo.</p>
    <p>Logo de tentar dúas veces a notificación da citada resolución a través do servizo de Correos no domicilio indicado polo interesado para os efectos de notificación, esta non se puido practicar, e foron devoltas polo dito servizo por «non retirado» tras os dous intentos en que consta «ausente repartición».</p>
    <p>Polo exposto, esta dirección xeral, en cumprimento do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude do presente anuncio, notifícaselle ao interesado que se indica no anexo a resolución antes referida.</p>
    <p>O interesado pode recoller a notificación da resolución mediante comparecencia nas dependencias da Academia Galega de Seguridade Pública (rúa da Cultura, s/n, A Estrada, Pontevedra), no prazo de dez días contados a partir do seguinte ao da publicación deste anuncio no <em>Diario Oficial de Galicia</em>, das 9.00 ás 14.00 horas, de luns a venres.</p>
    <p>Contra a referida resolución, que non lle pon fin á vía administrativa, poderá interpoñer o interesado, no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza, un recurso de alzada ante o conselleiro de Presidencia, Administracións Públicas e Xustiza conforme as previsións da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>A Estrada, 24 de setembro de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>ANEXO</h2>
    <p>Solicitante: Pablo Romasanta Formoso.</p>
    <p>Acto notificado: denegación da inscrición no Rexistro Profesional de Socorristas Acuáticos de Galicia.</p>

