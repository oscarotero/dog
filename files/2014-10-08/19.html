---
date: '2014-10-08'
id: G2411-190914-0001
page: 43644
number: 192
agency: Xulgado do Social número 2 de Santiago de Compostela
section: V. Administración de xustiza.
title: EDICTO (401/2014).
range: Edicto
url: >-
  https://www.xunta.gal/dog/Publicados/2014/20141008/AnuncioG2411-190914-0001_gl.html
---
<p>Ana María Navarro Gómez, secretaria xudicial do Xulgado do Social número 2 de Santiago de Compostela, fago saber:</p>
    <p>Que no procedemento de despedimento de obxectivo individual 401/2014 deste Xulgado do Social, seguidos por instancia de Eduardo Fontao Gómez contra a empresa Sociedad Cooperativa Copas de Responsabilidad Limitada, Fogasa (Fondo de Garantía Salarial), sobre despedimento, ditouse a seguinte resolución, cuxa decisión se achega:</p>
    <p>«Decido</p>
    <p>1º. Estimo a demanda sobre despedimento formulada por instancia de Eduardo Fontao Gómez, asistido polo letrado Sr. Corujo Martínez, contra a entidade Copas, Sociedad Cooperativa Gallega, e Fogasa que non comparece neste acto, sobre despedimento obxectivo individual, e, en consecuencia, declaro a improcedencia do despedimento, con condena da empresa indicada a que readmita inmediatamente o traballador nas mesmas condicións que rexían antes de producirse o despedimento, con aboamento dos salarios de tramitación (calculados a razón de 39,40 euros/día) ou ben, por elección do empresario, á extinción da relación laboral con aboamento da indemnización detallada no número segundo desta decisión.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito termo, sen que o empresario tivese optado, entenderase que procede a readmisión.</p>
    <p>2º. A indemnización, segundo o disposto no número anterior, sería de 8.872,80 euros.</p>
    <p>Notifíqueselles ás partes a presente resolución facéndolles saber que fronte a esta poderán interpoñer recurso de suplicación perante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Sociedad Cooperativa Copas de Responsabilidad Limitada en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 16 de setembro de 2014</p>
    <footer><p>A secretaria xudicial</p></footer>

