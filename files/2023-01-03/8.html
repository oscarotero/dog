---
date: '2023-01-03'
id: V0654-211222-0001
page: 332
number: 2
agency: 'Vicepresidencia Segunda e Consellería de Presidencia, Xustiza e Deportes'
section: IV. Oposicións e concursos.
title: >-
  ORDE do 16 de decembro de 2022 pola que se resolve a convocatoria pública de
  provisión, polo sistema de libre designación, dun posto de traballo anunciado
  pola Orde do 25 de outubro de 2022.
range: Orde
url: >-
  https://www.xunta.gal/dog/Publicados/2023/20230103/AnuncioV0654-211222-0001_gl.html
---
<p>Mediante a Orde do 25 de outubro de 2022, publicada no <em>Diario Oficial de Galicia</em> núm. 216, do 14 de novembro, convocouse a provisión, polo sistema de libre designación, dun posto de traballo vacante na Vicepresidencia Primeira e Consellería de Presidencia, Xustiza e Deportes.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 26 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico,</p>
    <h2>DISPÓN:</h2>
    <p>Primeiro. Resolver a convocatoria pública efectuada mediante a Orde do 25 de outubro de 2022 e designar o funcionario, cuxos datos se sinalan no anexo desta orde, conforme o establecido nas bases da convocatoria.</p>
    <p>Segundo. O cesamento no actual destino do funcionario que obtivo praza efectuarase no prazo de tres días hábiles, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para tomar posesión do novo destino obtido será de tres días hábiles a partir do seguinte ao de cesamento se non implica cambio de residencia, ou de sete días hábiles se comporta cambio de residencia. Se comporta o reingreso ao servizo activo, o prazo de toma de posesión será dun mes, de conformidade co disposto no artigo 8.1 do Decreto 151/2022, do 4 de agosto (DOG núm. 173, do 12 de setembro).</p>
    <p>Terceiro. A xefatura do centro en que cause baixa o persoal funcionario, así como a daquel en que obteña praza, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión, que serán trasladadas á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición, perante este mesmo órgano, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administración públicas, ou poderán impugnala directamente, ante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de decembro de 2022</p>
    <footer><p>Diego Calvo Pouso<br>Vicepresidente segundo e conselleiro de Presidencia, Xustiza e Deportes</p></footer>
    <h2>ANEXO</h2>
    <p>Apelidos e nome: Ares Garrido, Javier.</p>
    <p>DNI: ***0685 **.</p>
    <p>Grupo: A2.</p>
    <p>Posto de traballo: xefe/a do Servizo de Coordinación.</p>
    <p>Código do posto: PR.C05.00.000.15770.045.</p>
    <p>Nivel: 28.</p>
    <p>Centro directivo: Dirección Xeral de Relacións Institucionais e Parlamentarias.</p>
    <p>Localidade: Santiago de Compostela.</p>
    <p>* O DNI amósase cifrado co fin de protexer os datos de carácter persoal.</p>

