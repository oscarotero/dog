---
date: '2023-01-03'
id: G0657-071222-0005
page: 417
number: 2
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 30 de novembro de 2022, da Xefatura Territorial de Vigo, polo que
  se notifica a proposta de resolución do expediente sancionador
  PS-DXIS-06-2022.
range: Anuncio
url: >-
  https://www.xunta.gal/dog/Publicados/2023/20230103/AnuncioG0657-071222-0005_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación de acordo co previsto no artigo 42 da propia Lei 39/2015, do 1 de outubro, sen que se puidese efectuar por causas non imputables á Administración, por medio deste anuncio, publicado no Boletín Oficial del Estado (BOE), emprázase a persoa interesada para proceder á notificación da proposta de resolución que se cita no anexo.</p>
    <p>Así, para coñecer o contido íntegro do acto que se notifica, conforme o disposto no artigo 46 da dita Lei 39/2015, do 1 de outubro, a persoa interesada emprazada, por si mesma ou a través da persoa que legalmente a represente, poderá comparecer no prazo de dez (10) días hábiles, contados a partir do día seguinte ao da publicación deste anuncio no BOE, nas dependencias da Xefatura Territorial de Vigo da Consellería de Política Social e Xuventude, Servizo de Coordinación Administrativa, situada na rúa Concepción Arenal, nº 8, 1º andar, das 9.00 ás 14.00 horas, de luns a venres. Transcorrido o dito prazo sen efectuarse a comparecencia, a notificación entenderase producida no vencemento do prazo indicado para comparecer.</p>
    <p>Así mesmo, este anuncio publicarase no Diario Oficial de Galicia, aínda que a notificación quedará supeditada á súa publicación no BOE.</p>
    <p>Advírtese que, de conformidade co sinalado na referida proposta de resolución, a persoa interesada dispón dun prazo de quince (15) días hábiles, contados desde o día seguinte ao da súa notificación por comparecencia, para achegar as alegacións e presentar os documentos e a información que xulgue pertinentes.</p>
    <p>Vigo, 30 de novembro de 2022</p>
    <footer><p>María José Pérez-Izaguirre López<br>Xefa territorial de Vigo</p></footer>
    <h2>ANEXO</h2>
    <p>Expediente: PS-DXIS-06-2022.</p>
    <p>Persoa interesada: DNI 35549971K.</p>
    <p>Acto de notificación: proposta de resolución do expediente sancionador do 28.11.2022.</p>
    <p>Órgano competente: órgano instrutor na Xefatura Territorial de Vigo.</p>
    <p>Preceptos presuntamente infrinxidos: artigo 95 da Lei 13/2008, do 3 de decembro, de servizos sociais de Galicia.</p>
    <p>Sanción proposta: artigo 96 da Lei 13/2008, do 3 de decembro.</p>

