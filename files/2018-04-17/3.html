---
date: '2018-04-17'
id: G0422-090418-0002
page: 20764
number: 74
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 19 de febreiro de 2018 de aprobación definitiva da modificación
  puntual número 9 do Plan xeral de ordenación municipal do Concello de Curtis.
range: Orde
url: >-
  https://www.xunta.gal/dog/Publicados/2018/20180417/AnuncioG0422-090418-0002_gl.html
---
<p>O Concello de Curtis remite a modificación puntual referida mediante a que se solicita a súa aprobación definitiva, conforme o disposto no artigo 60.13 en relación co artigo 83.5 da Lei 2/2016, do 10 de febreiro, do solo de Galicia (LSG).</p>
    <p>Logo de analizar a documentación presentada, datada en marzo de 2017 e subscrita polos arquitectos Álvaro Fernández Carballada e Beatriz Aneiros Filgueira; e vista a proposta literal que nesta mesma data eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello de Curtis conta cun PXOM aprobado definitivamente por Orde da Consellería de Política Territorial, Obras Públicas e Transportes do 19.9.2007.</p>
    <p>2. A Secretaría Xeral de Calidade e Avaliación Ambiental fixo pública a súa Resolución do 18 de xaneiro de 2017 pola que formula o informe ambiental estratéxico que non somete esta modificación a avaliación ambiental estratéxica ordinaria mediante anuncio no DOG do 16 de febreiro. No trámite de consultas recibíronse informes da Dirección Xeral de Ordenación do Territorio e Urbanismo, do Instituto de Estudos do Territorio e da Dirección Xeral de Pesca, Acuicultura e Innovación Tecnolóxica.</p>
    <p>3. A secretaria-interventora e arquitecta técnica municipal emitiron informes o 26.5.2017 (artigo 60.6 da LSG e artigo 144.6 do seu regulamento).</p>
    <p>4. O Concello Pleno aprobou inicialmente a modificación o 2.6.2017; foi sometida polo concello a información pública polo prazo de dous meses (La Voz de Galicia do 6 de xuño de 2017, e DOG do 23 de xuño). Non se presentou ningunha alegación. </p>
    <p>5. A Dirección xeral de Ordenación do Territorio e Urbanismo emitiu informe relativo ao resultado do trámite previsto no artigo 60.7 da LSG o 2.10.2017:</p>
    <p>– Foron solicitados os informes sectoriais autonómicos preceptivos, constando:</p>
    <p>a) Informe da Subdirección Xeral de Planificación e Protección Civil do 4.7.2017.</p>
    <p>b) Informe da Axencia Galega de Infraestruturas do 14.9.2017.</p>
    <p>c) Informe do Instituto de Estudos do Territorio do 22.9.2017.</p>
    <p>d) Informe da Dirección Xeral de Patrimonio Cultural do 8.9.2017.</p>
    <p>Non consta a emisión do informe solicitado á Dirección de Augas de Galicia, tendo rematado o prazo previsto no artigo 60.7 para a súa emisión en data 28.9.2017, polo que se entende emitido en sentido favorable (artigo 60.7 da LSG).</p>
    <p>– Deuse audiencia aos concellos limítrofes de Aranga, Guitiriz, Mesía, Oza-Cesuras, Sobrado e Vilasantar. Ao día dese informe, 2.10.2017, responderan os concellos de Mesía e Vilasantar. Os restantes concellos contaban cun prazo para responder que finalizaba o día 24.9.2017, polo que puido continuarse o procedemento de aprobación da modificación (segundo parágrafo do artigo 60.7 da LSG).</p>
    <p>6. A Deputación Provincial da Coruña emitiu informe favorable en materia de estradas o 17.11.2017.</p>
    <p>7. A secretaria-interventora e arquitecta técnica municipal emitiron informes o 1.12.2017 (artigo 60.13 da LSG e artigo 144.13 do seu regulamento).</p>
    <p>8. A modificación foi aprobada provisionalmente por acordo do Concello en Pleno do 15.12.2017.</p>
    <p>II. Obxecto e descrición do proxecto.</p>
    <p>A modificación ten como finalidades:</p>
    <p>a) Mudar as aliñacións na rúa Manuel Ángel Terrón do núcleo de Curtis, axustándoas ás edificacións e á urbanización existentes.</p>
    <p>b) Adaptar as aliñacións da rúa que desemboca á altura do número 38 da rúa Antón de Pepiño no núcleo de Teixeiro ás necesidades actuais derivadas da execución das obras de supresión do paso a nivel do ferrocarril de Carroipaz.</p>
    <p>c) Modificar as aliñacións da rúa Uceira Nova, trazándoas paralelas ao eixo da vía co fin de atinxir de xeito proporcional os predios lindeiros.</p>
    <p>d) Alterar a cualificación de sistema xeral do cemiterio existente no núcleo de Teixeiro e dos terreos lindeiros destinados á ampliación deste, que pasan a ser cualificados como dotación privada, xa que o ámbito pertence ao arcebispado de Santiago de Compostela.</p>
    <p>III. Análise e consideracións.</p>
    <p>1. A modificación xustifica as razóns de interese público exixidas polo artigo 83.1 da LSG polo mellor axuste do planeamento coa realidade existente.</p>
    <p>2. Téñense corrixido as deficiencias que se sinalaban no informe emitido pola Dirección xeral de Ordenación do Territorio e Urbanismo relativo ao trámite previsto no artigo 60.7 da LSG o 2.10.2017, sen se observar ningunha outra.</p>
    <p>A competencia para resolver sobre a aprobación definitiva do planeamento xeral e as súas modificacións, corresponde á Conselleira de Medio Ambiente e Ordenación do Territorio, de conformidade co disposto nos artigos 61 e 83.5 da Lei 2/2016, do 10 de febreiro, do solo de Galicia; e nos artigos 1 e 4 do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, en relación co Decreto 177/2016, do 15 de decembro, polo que se fixa a estrutura orgánica da vicepresidencia e das consellerías da Xunta de Galicia. </p>
    <p>IV. Resolución.</p>
    <p>Visto o que antecede, e ao abeiro do disposto nos artigos 83 e 60.16 da LSG,</p>
    <p>RESOLVO:</p>
    <p>1. Outorgar a aprobación definitiva á modificación puntual nº 9 do Plan xeral de ordenación municipal do Concello de Curtis.</p>
    <p>2. Ao abeiro do establecido no artigo 88 da Lei 2/2016, do 10 de febreiro, do solo de Galicia e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a modificación puntual no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, de 10 de febreiro, do Solo de Galicia e 70 da Lei 7/1985, do 2 de abril, reguladora das bases de réxime local, o concello deberá publicar no Boletín Oficial da provincia a Normativa e ordenanzas da modificación puntual aprobada definitivamente, unha vez inscrita a mesma no Rexistro de Planeamento Urbanístico.</p>
    <p>4. Notifíquese esta orde ao Concello; e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>5. Contra esta Orde cabe interpoñer recurso contencioso-administrativo ante a sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de febreiro de 2018 </p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

