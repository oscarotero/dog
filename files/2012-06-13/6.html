---
date: '2012-06-13'
id: CA01-050612-0002
page: 23033
number: 112
agency: Consellería de Facenda
section: III. Outras disposicións.
title: >-
  RESOLUCIÓN do 30 de maio de 2012, da Dirección Xeral da Función Pública, pola 
  que  se  emprazan  os  interesados  no  recurso  contencioso-administrativo
  P.O. 520/2011,  interposto  por  Marcos  López  García,  María  Paloma 
  Faraldo  Gómez-Pedreira e María del Carmen Lombardía Díaz.
range: Resolución
url: >-
  https://www.xunta.gal/dog/Publicados/2012/20120613/AnuncioCA01-050612-0002_gl.html
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo P.O. 520/2011, interposto por Marcos López García, María Paloma Faraldo Gómez-Pedreira e María del Carmen Lombardía Díaz, contra a Resolución do 15 de marzo de 2011, da conselleira de Facenda, que desestima o recurso de reposición formulado contra a Resolución do 2 de xaneiro de 2011, pola que se ordena a publicación do Acordo do Consello da Xunta de Galicia, do 30 de decembro de 2010, que aproba a relación de postos de traballo nos departamentos da Administración da Xunta de Galicia referentes aos procesos de consolidación da disposición transitoria décima do V Convenio colectivo único do persoal laboral da Xunta de Galicia (DOG nº 4, do 7 de xaneiro de 2011).</p>
    <p>En consecuencia, esta dirección xeral acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento, e son emprazadas para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 30 de maio de 2012</p>
    <footer><p>José María Barreiro Díaz<br>Director xeral da Función Pública</p></footer>

