---
date: '2007-11-29'
page: 19
number: 231
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde conxunta do 19 de outubro de 2007, da Vicepresidencia da Igualdade e do
  Benestar e da Consellería de Presidencia, Administracións Públicas e Xustiza,
  pola que se crea unha oficina de rexistro auxiliar do rexistro xeral da Xunta
  de Galicia na Delegación Provincial da Igualdade e do Benestar da Coruña.
range: Orde
---
<p>O Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, se crea o Rexistro Telemático da Xunta de Galicia e se regula a atención ao cidadán, dispón no seu artigo 4 a posibilidade de establecemento de rexistros auxiliares cando o volume ou natureza das actividades o aconsellen.</p>
<p>A creación dos rexistros auxiliares farase por orde conxunta da Consellería de Presidencia, Administracións Públicas e Xustiza e as consellerías correspondentes.</p>
<p>A Delegación Provincial da Igualdade e do Benestar na Coruña, solicitou a creación dun rexistro auxiliar do rexistro xeral da Xunta de Galicia xustificado pola incorporación dos equipos do Sistema Galego de Atención á Dependencia as instalacións radicadas na praza de Europa (Área Central) de Santiago de Compostela. O progresivo incremento de actividade e o volume de entradas e saídas da citada unidade aconsellan a creación dun rexistro auxiliar de entrada e saída conectados á rede privada de voz e datos da Xunta de Galicia, de conformidade co disposto no artigo 4.2º do Decreto 164/2005.</p>
<p>En consecuencia do anteriormente exposto, a Vicepresidencia da Igualdade e do Benestar e a Consellería de Presidencia, Administracións Públicas e Xustiza</p>
<p>DISPOÑEN:</p>
<p>Artigo 1º.-Obxecto.</p>
<p>Créase un rexistro auxiliar de entrada e saída, dependente da Delegación Provincial da Igualdade e do Benestar da Coruña, para o desenvolvemento das funcións do equipo de valoración de minusvalideces, que estará situado na praza de Europa, 10 A, 2º andar, de Santiago de Compostela.</p>
<p>Artigo 2º.-Normativa aplicable.</p>
<p>Os rexistros auxiliares creados por esta orde rexeranse polas disposicións contidas no Decreto 164/2005, do 16 de xuño, e estarán conectados á rede privada de voz e datos da Xunta de Galicia (SXPA).</p>
<p>Disposicións derradeiras</p>
<p>Primeira.-O establecido nesta orde non suporá incremento de gasto.</p>
<p>Segunda.-O rexistro auxiliar creado por esta orde comezará a súa actividade o mesmo día de entrada en vigor desta orde.</p>
<p>Terceira.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 19 de outubro de 2007.</p>
<p>Anxo Manuel Quintana González  José Luis Méndez Romeu</p>
<p>Vicepresidente da Igualdade  Conselleiro de Presidencia,</p>
<p>e do Benestar  Administracións Públicas</p>
<p>  e Xustiza</p>

