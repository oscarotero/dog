---
date: '2012-02-21'
id: C3Q2-150212-12291
page: 6512
number: 36
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  CORRECCIÓN de erros. Resolución do 10 de xuño de 2011 pola que se fai pública
  a aprobación definitiva e as disposicións normativas do proxecto sectorial do
  parque empresarial de Touro (A Coruña), aprobado mediante acordo do Consello
  da Xunta de Galicia do 9 de xuño de 2011.
range: Corrección de resolución
url: >-
  https://www.xunta.gal/dog/Publicados/2012/20120221/AnuncioC3Q2-150212-12291_gl.html
---
<p>Advertidos erros na Resolución do 10 de xuño de 2011 pola que se fai pública a aprobación definitiva e as disposicións normativas do proxecto sectorial do parque empresarial de Touro (A Coruña), aprobado mediante acordo do Consello da Xunta de Galicia do 9 de xuño de 2011, publicada no Diario Oficial de Galicia núm. 133, do 12 de xullo de 2011, cómpre facer a seguinte corrección:</p>
    <p>Na páxina 19275 no número 6.5. «Redes de enerxía eléctrica» das disposicións normativas contidas na Resolución do 10 de xuño de 2011 determínanse as condicións mínimas exixibles para o proxecto de rede de enerxía eléctrica.</p>
    <p>A primeira das condicións mínimas exixibles di:</p>
    <p>«O consumo orientativo que se considerará para o cálculo da instalación será de 30 W/m2 de superficie neta de parcela.</p>
    <p>Sobre este consumo aplicaranse os coeficientes regulamentados ou, na súa falta, os usuais da compañía distribuidora».</p>
    <p>A primeira das condicións mínimas exixibles debe dicir o seguinte:</p>
    <p>«O consumo orientativo que se considerará para o cálculo da instalación será de 125 W/m2 de superficie edificable.</p>
    <p>Sobre este consumo aplicaranse os coeficientes regulamentados ou, na súa falta, os usuais da compañía distribuidora».</p>
    <p>Na páxina 19276, a penúltima das condicións mínimas di:</p>
    <p>«A tensión en M.T. será a normalizada pola compañía na zona, e en B.T. a de 380/220 V».</p>
    <p>A penúltima das condicións mínimas debe dicir o seguinte:</p>
    <p>«A tensión en M.T. será a normalizada pola compañía na zona, e en B.T. a de 400/230 V».</p>

