---
date: '2013-04-01'
id: L251-080313-0001
page: 9581
number: 62
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación para a concesión demanial da explotación dun quiosco de
  tempada en Punta Vicaño.
range: Anuncio
url: >-
  https://www.xunta.gal/dog/Publicados/2013/20130401/AnuncioL251-080313-0001_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación do servizo do outorgamento de concesión administrativa demanial para a instalación e explotación dun quiosco de tempada, con terraza, no parque de Punta Vicaño, anúnciase a convocatoria para a súa contratación.</p>
    <p>1. Obxecto: a contratación do servizo do outorgamento de concesión administrativa demanial para a instalación e explotación dun quiosco de tempada, con terraza, no parque de Punta Vicaño.</p>
    <p>2. Duración do contrato: a duración da concesión demanial será de catro (4) anos desde o día seguinte ao da sinatura do contrato e sen posibilidade de prórroga.</p>
    <p>3. Prezo de licitación: sinálase como canon unha cantidade mínima de licitación de 3.000 euros por ano.</p>
    <p>4. Procedemento e tramitación: a adxudicación realizarase mediante tramitación ordinaria e procedemento aberto (con multiplicidade de criterios de valoración).</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo, das 9.00 ás 14.00 horas, agás o sábado, que será das 9.00 ás 13.00 horas, dentro do prazo de quince (15) días contados desde o día seguinte ao da publicación do anuncio no <em>Boletín Oficial </em>da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do concello, www.sanxenxo.es. O cómputo de prazos comezará desde a última publicación en calquera dos medios citados. Faise constar que se o prazo remata en festivo ou sábado, se ampliará ao día seguinte hábil que non sexa sábado. </p>
    <p>6. Criterios de adxudicación: serán os sinalados nas cláusulas 6ª e 7ª dos pregos respectivos.</p>
    <p>7. Mesa de contratación: constituirase de acordo co sinalado nas cláusulas 8ª, 9ª e 10ª dos pregos respectivos.</p>
    <p>8. Clasificación: non se exixe.</p>
    <p>9. Garantías: provisoria: non se exixe. Garantía definitiva: do 5 % do importe total do prezo total da licitación, polas catro anualidades do contrato.</p>
    <p>10. Entidade e información: Concello de Sanxenxo - Sección de Contratación. Teléfono: 986 72 00 75.</p>
    <p>11. Documentación: recollerase no Concello de Sanxenxo e a través da web:</p>
    <p>www.sanxenxo.es Perfil de contratante.</p>
    <p>Sanxenxo, 4 de marzo de 2013</p>
    <footer><p>Catalina González Bea<br>Alcaldesa</p></footer>

