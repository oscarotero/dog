---
date: '2013-04-01'
id: O3C2-200313-0001
page: 9433
number: 62
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 11 de marzo de 2013 pola que se convoca un curso de capacitación
  para a escala básica, categoría de oficial, dos corpos de policía local.
range: Resolución
url: >-
  https://www.xunta.gal/dog/Publicados/2013/20130401/AnuncioO3C2-200313-0001_gl.html
---
<p>Dentro do programa de actividades que a Academia Galega de Seguridade Pública ten previsto realizar no ano 2013, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase o desenvolvemento dun curso de capacitación para a escala básica, na categoría de oficial dos corpos de policía local, segundo o previsto no artigo 45 da Lei 4/2007, do 20 de abril, de coordinación das policías locais, e nos artigos 38 e 39 do Decreto 243/2008, do 16 de outubro, que deberá desenvolverse conforme as seguintes bases:</p>
    <p>Obxectivos.</p>
    <p>Mellorar o compromiso profesional de servizo público aos cidadáns, baixo parámetros actitudinais de eficacia e de ética policial.</p>
    <p>Facilitarlles aos alumnos unha actualización xurídico-normativa e de operativa profesional que lles permita un mellor exercicio da súa función.</p>
    <p>Dotalos das ferramentas de coñecemento necesarias para a organización e estructuración adecuada dos recursos humanos e dos medios materiais de que dispoñan.</p>
    <p>Destinatarios/as.</p>
    <p>Persoal dos corpos de policía local que superaron o proceso selectivo para a categoría de oficial, e que non tivesen realizado este curso.</p>
    <p>Inscrición.</p>
    <p>A inscrición dos/as participantes será totalmente gratuíta.</p>
    <p>Prazas.</p>
    <p>Sen límite.</p>
    <p>Solicitudes.</p>
    <p>1. Os concellos deberán remitir un escrito á Academia Galega de Seguridade Pública solicitando a participación no curso da/s persoa/s que se atope/n nesta situación, para efectuar a correspondente reserva de praza para a realización do devandito curso.</p>
    <p>2. O prazo para a remisión de escritos rematará o día 17 de abril de 2013.</p>
    <p>3. Os escritos deberán enviarse á Academia Galega de Seguridade Pública, sita na avenida da Cultura, s/n, 36680 A Estrada. Remitiranse previamente por fax, ao número 886 20 61 22, para axilizar os correspondentes trámites.</p>
    <p>Duración e contido.</p>
    <p>O curso terá unha duración de 250 horas lectivas, e desenvolverase de modo semipresencial. Parte presencial Agasp, do 22 de abril ao 24 de maio de 2013 (200 horas), e parte en liña do 27 de maio ao 21 de xuño (50 horas).</p>
    <p>O deseño deste curso inclúe as seguintes áreas e módulos:</p>
    <p>– Módulo I: módulo operativo.</p>
    <p>– Módulo II: módulo xurídico.</p>
    <p>– Módulo III: módulo técnico.</p>
    <p>– Módulo IV: módulo administrativo.</p>
    <p>– Módulo V: módulo de comunicación.</p>
    <p>– Módulo VI: módulo práctico.</p>
    <p>Datas.</p>
    <p>A data definitiva de comezo do curso será o día 22 de abril ás 9.00 horas.</p>
    <p>Desenvolvemento do curso.</p>
    <p>Os alumnos da Academia Galega de Seguridade Pública durante o seu período de permanencia nesta rexeranse polo seu Regulamento de réxime interior, publicado pola Orde do 4 de febreiro de 2009, da Consellería de Presidencia, Administracións Públicas e Xustiza no DOG nº 30, do 12 de febreiro.</p>
    <p>Certificado.</p>
    <p>Unha vez superado este curso, a Agasp emitirá un informe ao concello correspondente certificando esta circunstancia, de xeito que se poida proceder ao nomeamento como funcionario de carreira e á toma de posesión como oficial do corpo de policía local.</p>
    <p>Modificacións.</p>
    <p>A Academia Galega de Seguridade Pública poderá modificar o desenvolvemento normal do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 11 de marzo de 2013</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

