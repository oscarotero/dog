---
date: '2023-01-02'
id: G0656-261222-0003
page: 114
number: 1
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 26 de decembro de 2022 pola que se establecen as bases
  reguladoras para a concesión de subvencións públicas, destinadas ao
  financiamento do Programa Investigo, de contratación de persoas mozas
  demandantes de emprego na realización de iniciativas de investigación e
  innovación,  no marco do Plan de recuperación, transformación e resiliencia, e
  se procede á súa convocatoria para o exercicio 2023 (código de procedemento
  TR349V).
range: Orde
url: >-
  https://www.xunta.gal/dog/Publicados/2023/20230102/AnuncioG0656-261222-0003_gl.html
---
<p>BDNS (Identif.): 666387.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser beneficiarias das axudas previstas nesta orde, as seguintes entidades radicadas en Galicia que realicen ou teñan como actividade principal a I+D+i :</p>
    <p>– Universidades públicas e privadas.</p>
    <p>– Centros, Institutos de investigación e institucións de carácter sanitario públicos e privados.</p>
    <p>– Centros públicos de investigación da Comunidade Autónoma de Galicia, integrados nalgunha consellería, asi como outros centros e organismos públicos de investigación de Galicia.</p>
    <p>– Empresas pertencentes ao sector público autonómico, asi como empresas cualificadas como iniciativas de emprego de base tecnolóxica e outras empresas pertencentes ao sector privado .</p>
    <p>– Centros Tecnolóxicos, Centros de Apoio á Innovación Tecnolóxica e outros centros privados de I+D+i.</p>
    <p>Segundo. Obxecto</p>
    <p>Este programa ten por obxecto fixar as bases reguladoras e proceder á convocatoria pública en réxime de concorrencia non competitiva para o ano 2023 das subvencións do Programa Investigo (código de procedemento TR349V). </p>
    <p>Terceiro. Bases reguladoras</p>
    <p>Orde do 26 de decembro de 2022 pola que se establecen as bases reguladoras para a concesión de subvencións públicas, destinadas ao financiamento do Programa Investigo, de contratación de persoas mozas demandantes de emprego na realización de iniciativas de investigación e innovación, no marco do Plan de recuperación, transformación e resiliencia, e se procede á sua convocatoria para o exercicio 2023 (código de procedemento TR349V).</p>
    <p>Cuarto. Importe</p>
    <p>Para a concesión destas axudas destínanse nove millóns cento setenta e cinco mil douscentos noventa e tres euros (9.175.293 euros).</p>
    <p>Quinto. Prazo de presentación de solicitudes</p>
    <p>O prazo de solicitude das axudas desta orde iníciase o 3 de xaneiro de 2023 e remata o 3 de febreiro de 2023.</p>
    <p>Santiago de Compostela, 26 de decembro de 2022</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

