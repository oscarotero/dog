---
date: '2019-02-06'
id: G2358-170119-0001
page: 7781
number: 26
agency: Xulgado do Social número 1  de Lugo
section: V. Administración de xustiza.
title: EDICTO (DSP 818/2017).
range: Edicto
url: >-
  https://www.xunta.gal/dog/Publicados/2019/20190206/AnuncioG2358-170119-0001_gl.html
---
<p>Eu, Sinesio Novo Fernández, letrado da Administración de xustiza do Xulgado do Social número 1 de Lugo, fago saber que no procedemento con número DSP 818/2017 deste xulgado do social, seguido por instancia de Tania García Martínez contra a entidade Definiclas, S.L. e o Fogasa, sobre despedimento, se pronunciou sentenza cuxa decisión é a seguinte:</p>
    <p>«Que, estimando a demanda interposta por Tania García Martínez contra a empresa Definiclas, S.L., debo declarar e declaro improcedente o despedimento da demandante con efectos con data do 21 de agosto de 2017, e condeno a demandada a que, no prazo de cinco días contado desde a notificación desta resolución, opte entre readmitir a demandante nas mesmas condicións que rexían antes de producirse o despedimento ou indemnizala pola extinción da relación laboral coa cantidade de 175,14 euros e, no caso de readmisión, a aboar os salarios de tramitación, a razón de 31,84 euros diarios. De non optar no referido prazo entre a readmisión ou a indemnización, enténdese que procede a readmisión. </p>
    <p>Así mesmo, condeno a demandada ao pagamento á demandante da cantidade de 1.782,03 euros por salarios debidos e vacacións non gozadas co xuro moratorio do 10 %.</p>
    <p>Notifíqueselles esta resolución ás partes, facéndolles saber que non é firme e que contra ela cabe interpor, ante este xulgado, recurso de suplicación, que resolverá a Sala do Social do Tribunal Superior de Xustiza de Galicia. O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes á notificación da sentenza. </p>
    <p>Ao anunciar o recurso deberá xuntarse o documento que acredite o ingreso de 300 euros como depósito para recorrer no Banco Santander, na conta de depósitos e consignacións deste xulgado correspondente ao presente procedemento número 2322-0000-65-0818-17, baixo apercibimento de non dar trámite ao recurso, agás que o recorrente sexa traballador, habente causa seu, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes deles, sindicato ou beneficiario do dereito á asistencia xurídica gratuíta. </p>
    <p>Ademais, cando a sentenza condenase ao pagamento de cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, ter consignado no Banco Santander, na conta de depósitos e consignacións deste xulgado correspondente ao presente procedemento 2322-0000-60-0818-17, a cantidade obxecto da condena, e poderase substituír a consignación en metálico polo aseguramento mediante aval solidario de duración indefinida e pagadoiro en primeiro requirimento emitido por entidade de crédito. </p>
    <p>No caso de que algún dos anteriores ingresos se verifique mediante transferencia bancaria, esta deberase dirixir á conta ES 55 0049 3569 92 0005001274, e farase constar como beneficiario “Xulgado do Social número 1 de Lugo” e como “concepto” o número de conta correspondente ao presente procedemento que proceda dos dous mencionados nos dous parágrafos que anteceden. </p>
    <p>Advírteselles ademais ás partes que deberán facer constar nos escritos de interposición do recurso e de impugnación, de ser o caso, un domicilio na sede do Tribunal Superior de Xustiza de Galicia, para efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así, por esta a miña sentenza, da cal se unirá testemuño literal aos autos orixinais, pronúncioo, mándoo e asínoo».</p>
    <p>E para que lle sirva de notificación en forma a Definiclas, S.L., en ignorado paradoiro, expido e asino o presente para a súa inserción no <em>Diario Oficial de Galicia</em>.</p>
    <p>Lugo, 17 de xaneiro de 2019</p>
    <footer><p>O letrado da Administración de xustiza</p></footer>

