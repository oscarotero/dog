---
date: '2012-05-24'
id: G2208-030512-0001
page: 19783
number: 98
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (799/2009).
range: Edicto
url: >-
  https://www.xunta.gal/dog/Publicados/2012/20120524/AnuncioG2208-030512-0001_gl.html
---
<p>Nos autos de ordinario número 799/2009, seguidos por instancia do procurador Manuel J. Pedreira de Río, en nome e representación de José Luis de Tena Noguerol e M. ª Lourdes de Tena Noguerol, contra o Grupo Atlántida 2006, S.L., foi ditada con data 14.11.2011 e 13.2.2012 dilixencia de ordenación e sentenza, respectivamente, que conteñen a declaración de rebeldía, así como o encabezamento e parte dispositiva, que literalmente din:</p>
    <p>Dilixencia de ordenación da secretaria Eva Ortiz Suárez.</p>
    <p>En Betanzos, 14 de novembro de 2011.</p>
    <p>1. Sen comparecer a parte demandada, Grupo Atlántida 2006, S.L., dentro do prazo para contestar a demanda e de acordo co disposto no artigo 496.1 da Lei 1/2000, de axuizamento civil (LECN), declárase a devandita parte en situación de rebeldía procesual.</p>
    <p>Conforme o ordenado no artigo 497.1 da mesma lei, e por ser coñecido o domicilio da parte demandada, notifíqueselle esta resolución por correo certificado con aviso de recepción, advertíndolle que non se levará a cabo ningunha outra notificación salvo a da resolución que poña fin ao proceso.</p>
    <p>Sentenza n.º 21/12.</p>
    <p>Procedemento: xuízo ordinario n.º 799/2009.</p>
    <p>En nome de súa maxestade o rei.</p>
    <p>Nuria Fachal Noguer, maxistrada xuíza do Xulgado de Primera Instancia e Instrución número 1 de Betanzos e o seu partido xudicial ditou a seguinte</p>
    <p>Sentenza</p>
    <p>En Betanzos, 13 de febreiro de 2012.</p>
    <p>Vistos por Nuria Fachal Noguer, maxistrada xuíza do Xulgado de Primera Instancia e Instrución número 1 de Betanzos, os autos do xuízo ordinario 799/2009 en que son partes os demandantes José Luis de Tena Noguerol e María Lourdes de Tena Noguerol, asistidos pola letrada Sra. de Benito Paz, e representados polo procurador Sr. Pedreira del Río, e a demandada Grupo Atlántida 2006, S.L., en situación de rebeldía procesual.</p>
    <p>Decido que estimando integramente a demanda interposta por José Luis de Tena Noguerol e María Lourdes de Tena Noguerol, asistidos pola letrada Sra. de Benito Paz, e representados polo procurador Sr. Pedreira del Río, contra a demandada Grupo Atlántida 2006, S.L., en situación de rebeldía procesual, debo condenar e condeno a demandada a aboar á parte demandante as seguintes sumas: 81.274,71 euros por compensación económica adicional ás vivendas e locais comerciais que lles foron entregados en virtude de escritura pública do 17 de xaneiro de 2008, máis os xuros legais desde a data de requirimento certo de pagamento (3 de outubro de 2007) ata o seu efectivo pagamento; a suma de 14.698,48 euros por compensación polo incremento do local comercial situado no soto dous ou intermedio da casa sinalada co n.º 27 da rúa do Rollo e 4-6, 12, 10 e 8 da rúa Pintor Seijo Rubio por cuxa esquina constitúe planta baixa - e parte a cota +29,39 pola rúa Pintor Seijo Rubio de Betanzos, máis os xuros legais desde a data de requirimento fidedigno de pagamento (3 de outubro de 2007) ata o seu efectivo pagamento; e a suma de 58.747,75 euros en concepto de indemnización por demora ou atraso no cumprimento do contrato do 14 de agosto de 2002, máis os xuros legais.</p>
    <p>Todo iso con imposición de custas á parte demandada.</p>
    <p>Notifíquese esta resolución ás partes.</p>
    <p>Esta resolución non é firme. Contra ela cabe recurso de apelación que deberá interporse neste xulgado no prazo de vinte días contados desde o seguinte á súa notificación.</p>
    <p>Publicación. No mesmo día, en audiencia pública, foi lida e publicada a anterior sentenza pola maxistrada xuíza que a ditou. Dou fe.</p>
    <p>E en cumprimento do acordado, para a súa publicación no DOG e para que sirva de notificación en forma ao demandado rebelde Grupo Atlántida 2006, S.L., expídese o presente edicto.</p>
    <p>Betanzos, 17 de febreiro de 2012.</p>
    <footer><p>A secretaria</p></footer>

