---
date: '2012-05-24'
id: C3K1-150512-0003
page: 19661
number: 98
agency: Consellería de Sanidade
section: III. Outras disposicións.
title: >-
  RESOLUCIÓN do 26 de abril de 2012 das axudas para a realización de programas
  de incorporación social en vivendas para pacientes estabilizados nas unidades
  con especialización en drogodependencias da Comunidade Autónoma de Galicia
  reguladas na Orde do 9 de xaneiro de 2012.
range: Resolución
url: >-
  https://www.xunta.gal/dog/Publicados/2012/20120524/AnuncioC3K1-150512-0003_gl.html
---
<p>Antecedentes.</p>
    <p>1. O <em>Diario Oficial de Galicia</em> número 13, do 19 de xaneiro de 2012, publica a Orde do 9 de xaneiro de 2012 pola que se establecen as bases reguladoras e se convocan axudas en réxime de concorrencia competitiva para as entidades privadas sen ánimo de lucro para a realización de programas de incorporación social en vivendas para pacientes estabilizados nas unidades asistenciais con especialización en drogodependencias da Comunidade Autónoma galega. </p>
    <p>2. O 13 de febreiro de 2012, a asociación Madro, con CIF G36750651 solicita axuda para a realización de programas de incorporación social en vivendas para pacientes estabilizados nas unidades asistenciais con especialización en drogodependencias da Comunidade Autónoma galega.</p>
    <p>Consideracións legais.</p>
    <p>1. O 23 e o 25 de abril de 2012 reúnese a comisión de valoración que establece o artigo 7 da dita orde, que fai a avaliación e emite o correspondente informe coa valoración acadada polos proxectos presentados.</p>
    <p>2. A conselleira de Sanidade e presidenta do Servizo Galego de Saúde é a competente para resolver o procedemento, segundo os decretos 310/2009 e 311/2009, do 28 de maio, polos que se establecen as estruturas orgánicas da Consellería de Sanidade e do Servizo Galego de Saúde, respectivamente. Esta competencia está recollida no artigo 8.2 da orde anteriormente referida.</p>
    <p>De acordo co indicado,</p>
    <h2>RESOLVO:</h2>
    <p>Conceder á asociación Madro, con CIF G36750651 unha axuda para o desenvolvemento do programa Proxecto de centro de apoio a procesos terapeúticos por importe de 42.500 euros con cargo á aplicación orzamentaria 5001.413A.481.21, co código de proxecto 201200034, dos orzamentos xerais da Comunidade Autónoma de Galicia para o ano 2012.</p>
    <p>Esta resolución pon fin á vía administrativa e contra ela poderá recorrerse potestativamente en reposición ante a conselleira e presidenta do Servizo Galego de Saúde no prazo dun mes contado desde o día seguinte ao da notificación, de acordo co previsto no artigo 116 da Lei 30/1992, ou ser impugnada directamente ante a orde xurisdicional contencioso-administrativa, no prazo de dous meses contados desde o día seguinte á data de notificación, de conformidade co previsto na Lei 29/1998, do 13 de xullo, reguladora da xurisdición contencioso-administrativa, sen prexuízo de que o interesado poida executar calquera outro que estime oportuno.</p>
    <p>Santiago de Compostela, 26 de abril de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>

