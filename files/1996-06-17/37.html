---
date: '1996-06-17'
id: 77C6
page: 5
number: 118
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 29 de maio de 1996, da Dirección Xeral de Formación Pesqueira e
  Investigación, pola que se anuncia a licitación polo sistema de concurso
  aberto para a adquisición e montaxe dun guindastre nunha embarcación do
  Instituto Galego de Formación en Acuicultura da Illa de Arousa.
range: Resolución
url: 'https://www.xunta.gal/dog/Publicados/1996/19960617/Anuncio77C6_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación do contrato para adquisición e montaxe dun guindastre nunha embarcación do Instituto Galego de Formación en Acuicultura da Illa de Arousa.</p>
<p>Obxecto: adquisición e montaxe dun guindastre nunha embarcación do Instituto Galego de Formación en Acuicultura da Illa de Arousa.</p>
<p>Orzamento e tipo: dous millóns novecentas mil pesetas (2.900.000 ptas.), impostos incluídos.</p>
<p>Prazo de entrega e montaxe: 2 meses</p>
<p>Documentos de interese: os pregos de cláusulas administrativas particulares e técnicas que rexerán neste concurso, estarán á disposición dos licitadores nas dependencias do Servicio de Ensinanzas Marítimo-Pesqueiras (rúa Dos Irmandiños, s/n, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia. No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación, no que se lle comunique a presentación da oferta.</p>
<p>Apertura de proposicións: realizaraa a mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás 10.30 horas do terceiro día hábil contado</p>
<p>a partir do seguinte ó de remate do prazo de presentación de propostas. Se ese día coincidise en sábado ou festivo, a mesa reunirase o primeiro día hábil seguinte á mesma hora.</p>
<p>Fianza provisional: non se esixe.</p>
<p>Fianza definitiva: 4% do orzamento de licitación.</p>
<p>O importe do anuncio será por conta do adxudicatario.</p>
<p>Santiago de Compostela, 29 de maio de 1996.</p>
<p>Ana Gallego Castro</p>
<p>Directora xeral de Formación Pesqueira e Investigación</p>
<p>4118</p>

