---
date: '2001-07-30'
id: C87E
page: 10
number: 146
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 12 de xuño de 2001, do Xurado Provincial de Clasificación de Montes
  Veciñais en Man Común de Pontevedra, polo que se resolve a clasificación dos
  montes pertencentes ás parroquias de San Pedro de Cesantes e do Viso, ámbalas
  dúas do concello de Redondela.
range: Edicto
url: 'https://www.xunta.gal/dog/Publicados/2001/20010730/AnuncioC87E_gl.html'
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado por Decreto 260/1992, do 4 de setembro, e de conformidade co diposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolución:</p>
<p>Asistentes.</p>
<p>Presidente: José Luis Díez Yáñez (delegado provincial da Consellería de Medio Ambiente).</p>
<p>Vocais:</p>
<p>Luis Mª Muíños Vidueira (letrado da Asesoría Xurídica da Xunta).</p>
<p>Isabel Catoira Lamela (avogada polo colexio da provincia).</p>
<p>Teodoro Arribas Serrano (xefe do Servicio de Montes e Industrias Forestais).</p>
<p>Vocais representantes da parroquia de San Pedro de Cesantes do concello de Redondela.</p>
<p>Abdón Escariz Vázquez.</p>
<p>Fermín Míguez Cabaleiro.</p>
<p>Vocais representantes da parroquia do Viso do concello de Redondela.</p>
<p>José García Cabaleiro.</p>
<p>Claudino Cabaleiro Vidal.</p>
<p>Secretaria: Mª José León Gómez (xefa do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas do día trinta de maio do 2001, coa asistencia das persoas á marxe indicadas, reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común co obxecto de decidir sobre a clasificación dos montes das parroquias de San Pedro de Cesantes e do Viso, ámbalas dúas do concello de Redondela.</p>
<p>Antecedentes de feito.</p>
<p>Primeiro.-O presidente da xunta provisional de montes veciñais en man común da parriquia de San Pedro de Cesantes do concello de Redondela, instou en data 5 de maio de 1993 a clasificación dos montes Cabaleiro ou Cova da Serpe, Da Mina, Da Rega, Carballiño e Baldío das Laxes, acordando o xurado en reunión de data 12 de xullo de 1993 a incoación de expediente de clasificación co número 4/1993.</p>
<p>Segundo.-O presidente da comunidade de montes veciñais en man común da parroquia do Viso do concello de Redondela, instou en data 2 de novembro de 1993 a clasificación dos montes Puntal, Cabaleiro, Dabaixo e Da Gándara, acordando o xurado en reunión de data 7 de xuño de 1994 a incoación de expediente de clasificación co número 7/1993.</p>
<p>Terceiro.-O xurado provincial, en reunión do 18 de novembro de 1996, acordou a acumulación de ámbolos dous expedientes de clasificación.</p>
<p>Cuarto.-Cumprida e observada a tramitación legal e regulamentariamente esixida, procedeuse á apertura do trámite de audiencia, formulándose oposición á clasificación solicitada por parte de ámbalas dúas comunidades.</p>
<p>Quinto.-Polo que afecta ás parcelas das que se propón a súa clasificación, obedecen á seguinte descrición:</p>
<p>-Na parroquia de San Pedro de Cesantes:</p>
<p>Nome do monte: monte Cabaleiro.</p>
<p>Cabida: 7,55 ha aproximadamente.</p>
<p>Lindes:</p>
<p>Norte: monte Cabaleiro da parroquia do Viso.</p>
<p>Sur: propiedades particulares de Fermín Míguez Cabaleiro, Juan Pérez Míguez, Flor Pérez Míguez e herdeiros de José Vidal Lorente e outros.</p>
<p>Leste: propiedades particulares de Domingo Pérez Míguez, José Cabaleiro Amoedo, Manuel Fernández Lago e outros.</p>
<p>Oeste: herdeiros de Herminia Rei, Domingo Cabaleiro e outros.</p>
<p>Nome do monte: monte da Mina.</p>
<p>Parcela norte.</p>
<p>Cabida: 1,62 ha aproximadamente.</p>
<p>Lindes:</p>
<p>Norte: propiedade particular de Crisanto Bouzán Martínez.</p>
<p>Sur: monte da Mina.</p>
<p>Leste: herdeiros de Lucinda Míguez López, Manuel Estévez Rodríguez, Joaquín Martínez Bouzán e monte da Mina.</p>
<p>Oeste: Camiño de Santiago Portugués.</p>
<p>Parcela sur.</p>
<p>Cabida: 0,45 ha aproximadamente.</p>
<p>Lindes:</p>
<p>Norte: camiño e monte da Mina.</p>
<p>Sur: propiedade particular de Elisa Vidal Rincón e herdeiros de Soteliño e outros.</p>
<p>Leste: camiño e monte da Mina.</p>
<p>Oeste: Camiño Portugués de Santiago.</p>
<p>Nome do monte: monte Boa Vista.</p>
<p>Parcela norte.</p>
<p>Cabida: 1,86 ha aproximadamente.</p>
<p>Lindes:</p>
<p>Norte: parroquia de Ventosela (San Martiño).</p>
<p>Sur: propiedade particular de Honorato Couñago Rivas e camiño.</p>
<p>Leste: parroquia de Ventosela e propiedades particulares de Honorato Couñago Rivas e Manuel Soto, camiño e outros.</p>
<p>Oeste: propiedades particulares de Porfiria Collazo Castelán, Manuel Pérez, Manuel Soto Soto e outros.</p>
<p>Parcela sur.</p>
<p>Cabida: 3,48 ha aproximadamente.</p>
<p>Lindes:</p>
<p>Norte: propiedade particular de Honorato Couñago Rivas e outros.</p>
<p>Sur: propiedades particulares de Carlos Crespo Fontán, Raúl Rivas Cabaleiro e outros.</p>
<p>Leste: propiedades particulares de Antonia Vidal Míguez, José Amoedo Táboas e outros.</p>
<p>Oeste: propiedades particulares de Claudio Míguez Barreiro, Francisco Montes Barbeito e outros.</p>
<p>-Na parroquia do Viso:</p>
<p>Nome do monte: monte Puntal.</p>
<p>Cabida: 0,61 ha aproximadamente.</p>
<p>Lindes:</p>
<p>Norte: Concello de Soutomaior.</p>
<p>Sur: propiedades particulares de M. Pérez, Josefa Martínez, FF.CC. e outros.</p>
<p>Leste: camiño.</p>
<p>Oeste: propiedade particular de Juan Sobral.</p>
<p>Nome do monte: monte Cabaleiro.</p>
<p>Cabida: 4,75 ha aproximadamente.</p>
<p>Lindes:</p>
<p>Norte: propiedades particulares de Emilia Taboada Lac., Manuel Fernández Pouzón e outros.</p>
<p>Sur: monte Cabaleiro da parroquia de San Pedro de Cesantes.</p>
<p>Leste: propiedades particulares de Domingo Pérez Míguez, José Cabaleiro Amoedo, Manuel Fernández Lagoa e outros.</p>
<p>Oeste: alargamento estrada Pontevedra-Vigo, estrada local a Souto Susto.</p>
<p>Nome do monte: monte Gándara.</p>
<p>Cabida: 1,79 ha aproximadamente.</p>
<p>Lindes:</p>
<p>Norte: camiño e propiedade particular de Manuel Vidal Soto.</p>
<p>Sur: camiño e propiedade particular de Celso López Guillán.</p>
<p>Leste: propiedades particulares de Domingo López Martínez, Lucía Vidal Cabaleiro e outros.</p>
<p>Oeste: propiedades particulares de Emilio Martínez Vidal, Armando Lago Martínez e outros.</p>
<p>Sexto.-A tarefa que compete ó xurado é, conforme reiterada xurisprudencia en interpretación da normativa sobre montes veciñais en man común, analizar como cuestión de feito, a pertenza dos montes dos cales se propón a clasificación ós vecinos agrupados en parroquias, aldeas, lugares, e, doutra parte, o aproveitamento consuetudinario e exclusivo deles polos integrantes das ditas agrupacións, en réxime de comunidade xermánica, coa correspondente valoración para iso da proba.</p>
<p>Sétimo.-No presente expediente de clasificación, a dificultade está tanto nos títulos e documentación achegada, como na identificación dos montes Cabaleiro e Da Mina, por canto os lindeiros da documentación do expediente non só son de difícil interpretación senón que ademais algúns non concordan cos da petición. Para intentar clarificar a situación, elaboraronse informes polo Servicio de Montes e Industrias Forestais, sendo o último de data 19-7-1999, un estudio intenso con reformulación das áreas de monte a clasificar dada a súa dificultade. É clarificadora a descrición dos montes en relación á planimetría do século pasado do enxeñeiro Genaro de Mira. En relación co monte Da Mina, xa no informe de data 2-1-1999 este é coincidente co Monte de Abaixo, incluíndose na dita planimetría do século pasado a súa pertenza á parroquia de San Pedro de Cesantes.</p>
<p>Fundamentos de dereito.</p>
<p>1. O Xurado Provincial de Clasificación de Montes Veciñais en Man Común ten a competencia para coñecer os expedientes de clasificación dos montes que teñan tal carácter a teor do establecido no artigo 9 da Lei 13/1989, do 10 de outubro, de montes veciñais en man común.</p>
<p>2. A teor do recollido no citado artigo 1 da Lei 13/1989, do 10 de outubro, o feito que exclúe ou xustifica a clasificación como veciñal dun determinado monte, en vía administrativa, é a circunstancia de terse demostrado efectivamente o aproveitamento veciñal do dito monte, reservándose á xurisdicción civil ordinaria os temas de dominio e demais dereitos reais sobre o monte.</p>
<p>3. De conformidade co establecido no artigo 1 da Lei 13/1989, do 10 de outubro, de montes veciñais en man común, así como no artigo 1 do Decreto 260/1992, do 4 de setembro, cómpre entender por montes veciñais en man común «... os terreos radicados na Comunidade Autónoma de Galicia que, con independencia da súa orixe, as súas posibilidades productivas, o seu aproveitamento actual e a súa vocación agraria, pertenzan a agrupacións veciñais na súa cualidade de grupos sociais e non como entidades administrativas, e os veñan aproveitando consuetudinariamente en réxime de comunidade, sen asignación de cotas, os membros daquelas na súa condición de veciños».</p>
<p>En consecuencia, vista a Lei galega 13/1989, do 10 de outubro, de montes veciñais en man común, e o seu Regulamento aprobado por Decreto 260/1992, do 4 de setembro, e demais preceptos legais e regulamentarios de xenérica e específica aplicación ó caso examinado, proponse pola instructora e de maneira unánime o xurado</p>
<p>ACORDA:</p>
<p>1. Clasifica-los montes Cabaleiro (parte sur), Da Mina e Boa Vista a favor dos veciños da parroquia de San Pedro de Cesantes do concello de Redondela, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable da presente resolución, e de acordo coa descrición, cabida e lindes sinalados no antecedente de feito quinto, así como clasifica-los montes Cabaleiro (parte norte), Gándara e Puntal a favor dos veciños da parroquia do Viso do concello de Redondela, correspondéndose coa planimetría elaborada para o efecto polo Servicio de Montes e Industrias Forestais que forma parte inseparable da presente resolución, e de acordo coa cabida, descrición e lindes sinalados no antecedente de feito quinto.</p>
<p>2. Non clasifica-los montes Da Rega, Carballiño e Baldío das Laxes solicitados a favor da parroquia de San Pedro de Cesantes por non reuniren os requisitos esixidos polo artigo 1 da Lei 13/1989, do 10 de outubro, de montes veciñais en man común, e no artigo 2 do Decreto 260/1992, do 4 de setembro,</p>
<p>polo que se aproba o regulamento para a execución da citada lei; e non clasifica-lo monte Dabaixo solicitado a favor da parroquia do Viso por coincidir co monte da Mina clasificado como veciñal en man común a favor dos veciños da parroquia de San Pedro de Cesantes.</p>
<p>Contra a presente resolución que poñen fin á vía administrativa poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ó da presente notificación, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 12 de xuño de 2001.</p>
<p>José Luis Díez Yáñez</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

