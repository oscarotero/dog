---
date: '2015-01-02'
id: CA05-191214-0003
page: 135
number: 1
agency: Consellería de Traballo e Benestar
section: IV. Oposicións e concursos.
title: >-
  ORDE do 11 de decembro de 2014 pola que se convoca a provisión, polo sistema
  de libre designación, dun posto de traballo vacante nesta consellería.
range: Orde
url: >-
  https://www.xunta.gal/dog/Publicados/2015/20150102/AnuncioCA05-191214-0003_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, modificado parcialmente polo Decreto 166/2013, do 14 de novembro, e en uso das atribucións conferidas polo artigo 17.4 do mesmo decreto, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta orde.</p>
    <p>Segundo. Poderán concorrer a el os/as funcionarios/as de carreira ou persoal laboral fixo/a que reúnan as condicións que para o posto de traballo se sinala no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Xunta de Galicia (Edificio Administrativo de San Caetano, s/n, Santiago de Compostela), nos seus departamentos territoriais ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días, contados a partir do seguinte ao da publicación desta orde no Diario Oficial de Galicia, segundo o modelo que se inclúe no anexo II.</p>
    <p>Cuarto. Os aspirantes deberán unirlle á petición un currículum vitae e xustificar documentalmente os méritos que aleguen.</p>
    <p>Quinto. No caso de que resulte seleccionado/a para ocupar o posto de traballo que se anuncia no anexo I desta orde un/unha funcionario/a con destino noutras administracións públicas, tramitarase o seu traslado a esta comunidade autónoma conforme o artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderán declararse desertos os postos de traballo, de considerarse oportuno.</p>
    <p>Sétimo. O prazo de toma de posesión será de tres días hábiles, se o destino anterior está na mesma localidade do novo destino, e de sete días hábiles, se está en localidade distinta. Cando o/a adxudicatario/a do posto obteña coa súa toma de posesión o reingreso ao servizo activo o prazo será de 20 días hábiles.</p>
    <p>O prazo de toma de posesión empezará a contarse a partir do día seguinte ao do cesamento, que deberá producirse dentro dos tres días seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que esgota a vía administrativa, os/as interesados/as poderán interpoñer recurso potestativo de reposición perante a conselleira de Traballo e Benestar, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de decembro de 2014</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO I</h2>
    <p>Denominación do posto: director/a residencia de maiores.</p>
    <p>Código: TR.C99.40.800.36560.001.</p>
    <p>Nivel: 28.</p>
    <p>Dependencia: Complexo Residencial de Atención a Persoas Dependentes (Vigo).</p>
    <p>Localidade: Vigo.</p>
    <p>Subgrupo: A1-A2.</p>
    <p>Corpo ou escala: funcionario/laboral</p>
    <p>C. específico/c. singularidade: 12.518,28 €.</p>
    <p>Adscrición administracions públicas: A15 (adscrición indistinta a funcionarios/as da Administración da Xunta de Galicia, Estado e CC. AA. e persoal estatutario do Servizo Galego de Saúde e persoal laboral da Xunta de Galicia)</p>
    <p>Formación específica: 640 (para persoal doutra administración, curso de perfeccionamiento de galego –requisito indispensable–).</p>
    <p>Observacións: B18 (complemento salarial de singularidade por penosidade) // Se é persoal laboral grupos: I, II // Complemento singularidade ata importe do subgrupo A1-A2, nivel 28B, co límite establecido no Convenio colectivo do persoal laboral da Xunta de Galicia.</p>

