---
date: '1998-11-16'
id: 45AA
page: 12
number: 222
agency: 'CONSELLERÍA DE CULTURA, COMUNICACIÓN SOCIAL E TURISMO'
section: IV. OPOSICIÓNS E CONCURSOS
title: >-
  Orde do 3 de novembro de 1998 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Consellería de Cultura, Comunicación Social e Turismo.
range: Orde
url: 'https://www.xunta.gal/dog/Publicados/1998/19981116/Anuncio45AA_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Cultura, Comunicación Social e Turismo, mediante Orde do 28 de setembro de 1998 (DOG nº 198 do 13 de outubro), de conformidade co establecido na base sexta da referida orde, esta consellería</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó funcionario que se relacionan no anexo I da presente orde.</p>
<p>Segundo.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó cesamento, de tratarse da mesma localidade onde actualmente o funcionario presten servicios, ou dun mes, se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>Terceiro.-O xefe do centro no que cause baixa o funcionario, así como o daquel no que obteña praza, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se lle dará traslado, mediante copia, á Dirección Xeral da Función Pública.</p>
<p>Cuarto.-Contra a presente orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día da súa</p>
<p>publicación no Diario Oficial de Galicia, despois de comunicalo a esta consellería segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 3 de novembro de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO</p>
<p>Apelidos e nome: Martínez-Pedrayo Valeiras, Mª Isabel.</p>
<p>NRP ou DNI: 34.946.092.</p>
<p>Grupo: A.</p>
<p>Corpo ou escala: xeral.</p>
<p>Posto de traballo: xefe/a do Servicio de Protección do Patrimonio Cultural.</p>
<p>Código do posto: CUC040000115770005.</p>
<p>Nivel: 28A.</p>
<p>Dependencia: Dirección Xeral de Patrimonio Cultural.</p>
<p>Localidade: Santiago de Compostela.</p>
<p>10155</p>

