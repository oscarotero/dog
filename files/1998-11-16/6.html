---
date: '1998-11-16'
id: 45A2
page: 12
number: 222
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de outubro de 1998 pola que se autoriza o cesamento de actividades
  do centro privado Miguel de Cervantes de Vigo (Pontevedra).
range: Orde
url: 'https://www.xunta.gal/dog/Publicados/1998/19981116/Anuncio45A2_gl.html'
---
<p>Examinado o expediente incoado pola titularidade do centro privado Miguel de Cervantes de Vigo (Pontevedra) en solicitude de cesamento de actividades no dito centro.</p>
<p>Resultando que o antedito centro privado obtivo, por Orde do 11 de outubro de 1974, a autorización condicionada para dúas unidades de preescolar e por Orde do 8 de novembro de 1973, autorización condicionada para 8 unidades de educación xeral básica.</p>
<p>Visto o Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22), e a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Esta consellería, á vista dos correspondentes informes e que as necesidades de escolarización na zona onde se sitúa este centro están atendidas, por proposta da Dirección Xeral de Centros e Inspección Educativa</p>
<p>DISPÓN:</p>
<p>Autoriza-lo cesamento de actividades do centro privado que se relaciona no anexo desta orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 30 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Código do centro: 360009950.</p>
<p>Concello: Vigo.</p>
<p>Localidade: Castañal.</p>
<p>Enderezo: Sanjurjo Badía, 230.</p>
<p>Denominación: Miguel de Cervantes.</p>
<p>Titular: Ángel Fernández Taboada</p>
<p>Autorización do cesamento de actividades do centro.</p>
<p>10176</p>

