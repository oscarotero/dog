---
date: '1998-11-16'
id: 459A
page: 12
number: 222
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de outubro de 1998 pola que se autoriza definitivamente o centro
  privado de artes plásticas e deseño Silvent de Ferrol (A Coruña), para
  imparti-los ciclos formativos de grao superior Estilismo da indumentaria,
  Modelismo da indumentaria e Fotografía artística.
range: Orde
url: 'https://www.xunta.gal/dog/Publicados/1998/19981116/Anuncio459A_gl.html'
---
<p>Examinado o expediente que presenta Consuelo Silvén Carballeda, en representación de Esart Silvent, S.L., polo que pretende a autorización dun centro privado de artes plásticas e deseño, situado en Ferrol (A Coruña), para imparti-los ciclos formativos de grao superior Estilismo da indumentaria e Modelismo da indumentaria da familia profesional de Artes Aplicadas á Indumentaria, e o ciclo formativo de grao superior Fotografía artística da familia profesional de Deseño Gráfico.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos o Real decreto 389/1992, do 15 de abril (BOE do 25), polo que se establecen os requisitos mínimos dos centros que impartan ensinanzas artísticas; o Decreto 253/1995, do 29 de setembro (Diario Oficial de Galicia do 11 de outubro), sobre autorización a centros docentes privados para impartir ensinanzas artísticas; a Orde do 5 de decembro de 1995 (Diario Oficial de Galicia do 7 de febreiro de 1996) pola que se desenvolve o dito decreto; Real decreto 1460/1995, pola que se establece o título de técnico superior de Estilismo da indumentaria e Modelismo da indumentaria; Real decreto 1456/1995, polo que se establece o título de técnico superior de Fotografía artística; Real decreto 340/1998, do 6 de marzo (BOE do 26), no que se establece o currículum e se determina a proba de acceso ós ciclos formativos de grao superior de Artes plásticas e deseño da familia profesional de Deseño Gráfico, e o Real decreto 553/1998, do 2 de abril (BOE do 28), no que se establece o currículum que</p>
<p>determina a proba de acceso ós ciclos formativos de grao superior de Artes plásticas e deseño da familia profesional de Artes Aplicadas á Indumentaria.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Autoriza-lo centro para poder imparti-los ciclos formativos de grao superior que se relacionan no anexo desta orde.</p>
<p>Segundo.-O centro que se autoriza, segundo o establecido na disposición adicional terceira do Decreto 253/1995, do 29 de setembro (Diario Oficial de Galicia do 11 de outubro), adscríbese para efectos administrativos á Escola de Arte Pablo Picasso da Coruña.</p>
<p>Terceiro.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Cuarto.-O centro que pola presente orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 19 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Ferrol.</p>
<p>Localidade: Ferrol.</p>
<p>Enderazo: r/ Río Porto nº 8.</p>
<p>Código do centro: 150FER02.</p>
<p>Denominación xeñérica: Centro Autorizado de Artes Plásticas e Deseño.</p>
<p>Denominación específica: Silvent.</p>
<p>Titular: Esart Silvent, S.L.</p>
<p>Ensinanzas que se autorizan:</p>
<p>Familia profesional: Artes aplicadas á indumentaria.</p>
<p>-1 ciclo formativo de grao superior Estilismo da indumentaria 2 unidades 830 postos/unidade).</p>
<p>-1 ciclo formativo de grao superior Modelisto da indumentaria 2 unidades (30 postos/unidade).</p>
<p>Familia profesional: Deseño Gráfico.</p>
<p>-1 ciclo formativo de grao superior Fotografía artística 2 unidades (30 postos/unidade).</p>
<p>10132</p>

