---
date: '2018-11-27'
id: G0427-161118-0001
page: 50337
number: 226
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2018, da Dirección Xeral de Pesca, Acuicultura
  e Innovación Tecnolóxica, pola que se lle dá publicidade á parte dispositiva
  da Sentenza 983/2018, do 12 de xuño, da Sala do Contencioso-Administrativo,
  Sección Quinta do Tribunal Supremo.
range: Resolución
url: >-
  https://www.xunta.gal/dog/Publicados/2018/20181127/AnuncioG0427-161118-0001_gl.html
---
<p>De conformidade co disposto nos artigos 72, 104 e seguintes da Lei 29/1998, do 13 de xullo, reguladora da xurisdición contencioso-administrativa, e en cumprimento da propia sentenza, faise público que a Sección Quinta da Sala do Contencioso-Administrativo do Tribunal Supremo, con data do 12 de xuño de 2018, pronunciou a Sentenza 983/2018, ditada no recurso de casación 263/2017, sentenza que na súa parte dispositiva literalmente di:</p>
    <p>«1º. Estimar o recurso de casación número 263/2017, interposto pola representación procesual de «Cámping Mougás, S.L.», contra a Sentenza ditada o 27 de outubro de 2017 pola Sala do Contencioso-Administrativo do Tribunal Superior de Xustiza de Galicia, Sección Segunda, no recurso contencioso-administrativo 4534/2009.</p>
    <p>2º. Revogar e deixar sen efecto a sentenza impugnada e, con estimación parcial do recurso contencioso-administrativo deducido contra o Acordo do Consello da Xunta de Galicia, do 30 de xullo de 2009, polo que se aproba o proxecto sectorial de incidencia supramunicipal «Proxecto sectorial do parque de tecnoloxía alimentaria de Mougás, Oia-Pontevedra», anular o dito acordo por desconforme a dereito.</p>
    <p>3º. Sen custas».</p>
    <p>A citada sentenza foi declarada firme.</p>
    <p>Santiago de Compostela, 16 de novembro de 2018</p>
    <footer><p>Mercedes Rodríguez Moreda<br>Directora xeral de Pesca, Acuicultura e Innovación Tecnolóxica</p></footer>

