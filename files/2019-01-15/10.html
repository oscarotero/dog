---
date: '2019-01-15'
id: O3C2-080119-0001
page: 2347
number: 10
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 7 de xaneiro de 2019, do tribunal designado para xulgar o
  proceso selectivo unitario para o ingreso nos corpos de policía local,
  categoría de policía, quenda libre, convocado pola Orde do 4 de xullo de 2018
  pola que se fai pública a data, a hora e os lugares de realización do cuarto
  exercicio.
range: Resolución
url: >-
  https://www.xunta.gal/dog/Publicados/2019/20190115/AnuncioO3C2-080119-0001_gl.html
---
<p>En sesión que tivo lugar o día 7 de xaneiro de 2019, o tribunal nomeado pola Orde do 3 de outubro de 2018 (DOG núm. 195, do 11 de outubro) para cualificar o proceso selectivo unitario para o ingreso nos corpos de policía local, categoría de policía, quenda libre, cuxo obxecto é a cobertura de 38 prazas de policía local nos concellos que se enumeraban na citada orde acordou que:</p>
    <p>1. O cuarto exercicio, consistente nas probas psicotécnicas, realizarase na sede da Agasp sita na avenida da Cultura, s/n, 36680, A Estrada (Pontevedra). Levarase a cabo unha primeira parte (proba de intelixencia e personalidade) o día 21 de xaneiro de 2019, en chamamento único que se iniciará ás 10.30 horas, e posteriormente serán informados/as das datas para a segunda parte (contestación a un cuestionario formulado verbalmente).</p>
    <p>2. Á realización desta proba quedan convocadas as persoas aspirantes que, mediante a Resolución do 27 de decembro de 2018 deste tribunal, foron declaradas aptas no terceiro exercicio.</p>
    <p>3. As persoas aspirantes que teñen que realizar a dita proba deberán ir provistas de DNI ou documento fidedigno acreditativo da súa entidade, a xuízo do tribunal.</p>
    <p>A Estrada, 7 de xaneiro de 2019</p>
    <footer><p>Luis Míguez Macho<br>Presidente do tribunal</p></footer>

