---
date: '2004-10-28'
page: 14
number: 210
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 21 de outubro de 2004 pola que se dispón o cesamento de vogais do
  Consello de Administración das autoridades portuarias de San Cibrao-Ferrol e a
  súa ría, A Coruña, Vilagarcía de Arousa e a súa ría, Marín e ría de Pontevedra
  e Vigo e a súa ría.
range: Orde
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 Lei 27/1992, do 24 de novembro, de portos do Estado e mariña mercante, texto reformado pola Lei 62/1997, do 26 de decembro, a designación e separación de vogais dos consellos de administración deberán facerse necesariamente por proposta das administracións públicas e entidades e organismos representados no Consello de Administración polo que, vistas as peticións e propostas de modificación realizadas ao abeiro do disposto no artigo 40, número 2º, da Lei 27/1992, polo presidente do ente público Portos do Estado, e, en canto órgano competente,</p>
<p>DISPOÑO:</p>
<p>O cesamento dos seguintes vogais do consello de administración das autoridades portuarias e en representación das Administración xeral do Estado, agradecéndolles os servizos prestados:</p>
<p>Autoridade portuaria de San Cibrao-Ferrol e a súa ría:</p>
<p>-Eulogio Rodríguez Trespalacios.</p>
<p>-Juan Ignacio Grau Albert, en representación de Portos do Estado.</p>
<p>Autoridade portuaria da Coruña:</p>
<p>-Carlos Gil de las Heras, en representación de Portos do Estado.</p>
<p>-Fernando García Agudín.</p>
<p>Autoridade portuaria de Vilagarcía de Arousa e a súa ría:</p>
<p>-Ignacio Rodríguez Sánchez-Arévalo, en representación de Portos do Estado.</p>
<p>Autoridade portuaria de Marín e ría de Pontevedra:</p>
<p>-Álvaro Rodríguez Dapena, en representación de Portos do Estado.</p>
<p>Autoridade portuaria de Vigo e a súa ría:</p>
<p>-Pablo Egerique Martínez.</p>
<p>Santiago de Compostela, 21 de outubro de 2004.</p>
<p>Alberto Núñez Feijoo</p>
<p>Vicepresidente primeiro e conselleiro de Política</p>
<p>Territorial, Obras Públicas e Vivenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

