---
date: '1999-09-29'
id: FCAE
page: 11
number: 189
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 6 de setembro de 1999, da Dirección Xeral de Política Financeira
  e Tesouro, pola que se publica a disolución da Caixa de Aforros Provincial de
  Ourense como consecuencia da súa fusión coa Caixa de Aforros Municipal de
  Vigo.
range: Resolución
url: 'https://www.xunta.gal/dog/Publicados/1999/19990929/AnuncioFCAE_gl.html'
---
<p>En cumprimento do disposto nos artigos 4.6º e 30.2º da Lei 4/1996, do 31 de maio, de caixas de</p>
<p>aforros de Galicia, faise público que, unha vez cumpridos tódolos trámites preceptivos, por escritura pública do 3 de agosto de 1999 se fusionaron a Caixa de Aforros Municipal de Vigo e a Caixa de Aforros Provincial de Ourense, quedando esta última disolta sen liquidación e traspasando en bloque á Caixa de Aforros Municipal de Vigo, a título de sucesión universal, a totalidade do seu patrimonio, pasando a denominarse esta última Caixa de Aforros de Vigo e Ourense.</p>
<p>A disolución por fusión da Caixa de Aforros Provincial de Ourense foi anotada no Rexistro Mercantil o 3 de agosto de 1999 e inscrita no Rexistro de Caixas de Aforros Galegas o 3 de setembro de 1999.</p>
<p>Santiago de Compostela, 6 de setembro de 1999.</p>
<p>José Álvarez Cobelas</p>
<p>Director xeral de Política Financeira e Tesouro</p>

