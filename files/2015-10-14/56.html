---
date: '2015-10-14'
id: G1241-230915-0004
page: 39939
number: 196
agency: Compañía de Radio-Televisión de Galicia
section: VI. Anuncios. c) Outros anuncios.
title: >-
  RESOLUCIÓN do 21 de setembro de 2015, da Dirección de Planificación e
  Administración Xeral, pola que se emprazan os interesados no recurso
  contencioso-administrativo 277/2015.
range: Resolución
url: >-
  https://www.xunta.gal/dog/Publicados/2015/20151014/AnuncioG1241-230915-0004_gl.html
---
<p>Unha vez recibido na CRTVG o escrito do Xulgado do Contencioso-Administrativo número 1 de Santiago de Compostela, no cal se solicita a remisión do expediente administrativo que motivou a apertura do procedemento ordinario 277/2015, iniciado por instancia de Coesco Deza, S.L. e que ten por obxecto a reclamación de indemnizacións por danos, prexuízos e desequilibrios económicos pola concesión do contrato do servizo de comedor, baixo o réxime de autoservizo, e de cafetaría, subscrito o 4 de xullo de 2013 entre Coesco Deza, S.L. e a Compañía de Radio-Televisión de Galicia (CRTVG); esta dirección xeral da CRTVG </p>
    <h2>RESOLVE:</h2>
    <p>Ordenar a remisión do expediente ao xulgado e, en aplicación do artigo 49 da Lei 29/1998, do 13 de xullo, reguladora da xurisdición contencioso-administrativa, emprázanse todos os interesados para que poidan comparecer como demandados no procedemento de referencia no prazo de nove (9) días, contados desde o día seguinte ao da publicación desta resolución.</p>
    <p>Santiago de Compostela, 21 de setembro de 2015</p>
    <footer><p>Miguel Rodríguez Barrio<br>Director de Planificación e Administración Xeral</p></footer>

