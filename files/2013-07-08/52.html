---
date: '2013-07-08'
id: L174-180613-0001
page: 27167
number: 128
agency: Concello de Rois
section: VI. Anuncios. b) Administración local.
title: >-
  ANUNCIO de información pública sobre o cemiterio parroquial de San Vicente de
  Augasantas.
range: Anuncio
url: >-
  https://www.xunta.gal/dog/Publicados/2013/20130708/AnuncioL174-180613-0001_gl.html
---
<p>Aureliano Alcalá Ortega, con DNI 12196687-V, en representación do Arcebispado de Santiago de Compostela, recibiu por parte da Asociación de Veciños de Augasantas proxecto técnico visado e autorización da Dirección Xeral de Patrimonio Cultural da Consellería de Cultura para a obra de ampliación do cemiterio parroquial de San Vicente de Augasantas; e solicita que se inicien os trámites oportunos para obter a correspondente autorización sanitaria. En cumprimento do disposto no artigo 52 do Regulamento de policía sanitaria mortuoria, Decreto 134/1998, do 23 de abril, sométese a información pública por un período de quince (15) días hábiles, que comezarán a contar desde o día seguinte ao da publicación no BOP e no DOG, co fin de que poidan examinar o expediente, na Secretaría deste concello, as persoas que dalgún xeito se consideren afectadas e formular por escrito as alegacións ou observacións que xulguen oportunas.</p>
    <p>Rois, 10 de xuño de 2013</p>
    <footer><p>Ramón Tojo Lens<br>Alcalde</p></footer>

