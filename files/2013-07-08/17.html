---
date: '2013-07-08'
id: G0171-140613-0001
page: 27112
number: 128
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (359/2013).
range: Edicto
url: >-
  https://www.xunta.gal/dog/Publicados/2013/20130708/AnuncioG0171-140613-0001_gl.html
---
<p>Marta Yanguas del Valle, secretaria xudicial do Xulgado do Social número 1 de reforzo da Coruña, fago saber que no procedemento despedimento obxectivo individual 359/2013 deste xulgado do social, seguido por instancia de Antonio Seijas Anido contra a empresa Estructuras y Obras de Galicia, S.L. Esoga sobre despedimento, ditouse a resolución cuxo encabezamento e parte dispositiva son do teor literal seguinte:</p>
    <p>«Sentenza 386/2013.</p>
    <p>A Coruña, 14 de xuño de 2013.</p>
    <p>Visto por min, María Sánchez Galindo, xuíza substituta do Xulgado do Social número 1 da Coruña, o estado procesual que presentan as presentes actuacións, rexistradas ante este órgano xudicial como despedimento baixo o número 359/2013, nas que é parte demandante Antonio Seijas Anido, asistido polo letrado Sr. Martínez Ramonde, e partes demandadas a mercantil Estructuras y Obras de Galicia, S.L. (tamén Esoga), a Administración concursal da empresa Esoga e o Fondo de Garantía Salarial (tamén Fogasa) que non comparecen aos actos de conciliación xudicial e xuízo a pesar de ser citados en legal forma e tempo, en nome da S.M. O Rei veño ditar a presente con base nos seguintes.</p>
    <p>Decido que debo estimar e estimo a demanda presentada polo traballador Antonio Seijas Anido, asistido polo letrado Sr. Martínez Ramonde, contra a mercantil Estructuras y Obras de Galicia, S.L. (tamén Esoga), a Administración concursal da empresa Estruturas e Obras de Galicia, S.L. e o Fondo de Garantía Salarial (tamén Fogasa), e, en consecuencia, debo efectuar os pronunciamentos seguintes.</p>
    <p>1º. Que debo declarar e declaro a improcedencia do despedimento do demandante con data de efectos do 20 de febreiro de 2013 e, por iso, debo obrigar e obrigo os demandados a estar e pasar pola devandita declaración e, en consecuencia, debo condenar e condeno os demandados a que, no prazo de cinco días dende a notificación desta sentenza opte entre ou ben readmitir o traballador no seu posto de traballo con idénticas condicións ás vixentes ata a data de despedimento ou ben indemnice o traballador na cantidade da 15.287,71 euros en concepto de indemnización por despedimento improcedente.</p>
    <p>2º. Que debo condenar e condeno os demandados, indistintamente de cal sexa a opción pola que opte (readmisión ou indemnización), a aboar tamén ao traballador agora demandante a cantidade de 6.056,82 euros en concepto de salarios de tramitación deixados de percibir dende a data do despedimento ata a data da presente sentenza xunto coa cantidade que está por percibir desde a data da presente sentenza ata a data de notificación desta, a razón dunha cota diaria de 53,13 euros.</p>
    <p>Todo iso, con obriga do Fondo de Garantía Salarial (tamén Fogasa) de responder da condena dentro dos límites legais establecidos.</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación no presente órgano xudicial perante a Sala do Social do Tribunal Superior de Xustiza de Galicia (A Coruña), dentro dos cinco días seguintes ao da súa notificación, logo de depósito das cantidades obxecto de condena e cos requisitos exixidos no artigo 190 e seguintes da Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 4 da Coruña, pronúncioo, mándoo e asínoo.</p>
    <p>Publicación. Dada conta, lida e publicada que foi a anterior sentenza, pola xuíza substituta que a ditou, estando a celebrar audiencia pública no mesmo día da súa data. Dou fe».</p>
    <p>E para que conste e sirva de notificación a Estructuras y Obras de Galicia, S.L., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 14 de xuño de 2013</p>
    <footer><p>A secretaria xudicial</p></footer>

