---
date: '2020-01-13'
id: G0534-100120-0001
page: 1301
number: 7
agency: 'Consellería de Educación, Universidade e Formación Profesional'
section: II. Autoridades e persoal. b) Nomeamentos.
title: >-
  DECRETO 5/2020, do 9 de xaneiro, polo que se nomea reitor magnífico da
  Universidade da Coruña o profesor doutor Julio Ernesto Abalde Alonso.
range: Decreto
url: >-
  https://www.xunta.gal/dog/Publicados/2020/20200113/AnuncioG0534-100120-0001_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da comunidade autónoma.</p>
    <p>Pola súa banda, os estatutos da Universidade da Coruña, aprobados polo Decreto 101/2004, do 13 de maio, modificados polo Decreto 194/2007, do 11 de outubro, dispoñen, no seu artigo 35, que o reitor será elixido pola comunidade universitaria e nomeado pola Xunta de Galicia. </p>
    <p>Recibida na Consellería de Educación, Universidade e Formación Profesional certificación do secretario xeral da Universidade da Coruña en que consta que, realizadas as eleccións a reitor o 4 de decembro de 2019, Julio Ernesto Abalde Alonso acadou o apoio proporcional de máis da metade dos votos validamente emitidos, unha vez feitas e aplicadas as ponderacións correspondentes, e realizouse a proclamación definitiva como reitor electo o 13 de decembro de 2019.</p>
    <p>Na súa virtude e en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade da Coruña, por proposta da conselleira de Educación, Universidade e Formación Profesional e logo de deliberación do Consello da Xunta de Galicia na súa reunión do día nove de xaneiro de dous mil vinte,</p>
    <h2>DISPOÑO:</h2>
    <p>Artigo único. Nomear reitor magnífico da Universidade da Coruña o profesor doutor Julio Ernesto Abalde Alonso.</p>
    <p>Santiago de Compostela, nove de xaneiro de dous mil vinte</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Carmen Pomar Tojo<br>Conselleira de Educación, Universidade e Formación Profesional</p>

