---
date: '2020-01-13'
id: G0003-231219-0003
page: 1536
number: 7
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de decembro de 2019, da Xerencia da Área Sanitaria de Vigo,
  pola que se anuncia a Resolución LD 7/2019, da mesma data, de convocatoria
  pública para a provisión, polo sistema de libre designación, dun posto de
  supervisor/a da Área de Radiodiagnóstico.
range: Resolución
url: >-
  https://www.xunta.gal/dog/Publicados/2020/20200113/AnuncioG0003-231219-0003_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, e na Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde, o xerente da Área Sanitaria de Vigo </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de libre designación, un posto de supervisor/a da Área de Radiodiagnóstico, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Xerencia da Área Sanitaria de Vigo e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Xerencia da Área Sanitaria de Vigo, dirixidas ao xerente, no prazo de 15 días hábiles contados desde o día seguinte ao da publicación do anuncio da presente convocatoria no <em>Diario Oficial de Galicia.</em></p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 12 de decembro de 2019</p>
    <footer><p>Julio García Comesaña<br>Xerente da Área Sanitaria de Vigo</p></footer>
    <h2>ANEXO</h2>
    <p>Denominación do posto: supervisor/a da Área de Radiodiagnóstico da Área Sanitaria de Vigo.</p>
    <p>Procedemento de provisión: libre designación.</p>
    <p>Nº de vacantes totais: 1.</p>

