---
date: '2023-03-22'
id: V0653-160323-0001
page: 19678
number: 57
agency: 'Vicepresidencia Primeira e Consellería de Economía, Industria e Innovación'
section: IV. Oposicións e concursos.
title: >-
  ORDE do 15 de marzo de 2023 pola que se resolve parcialmente a convocatoria
  para a provisión, polo sistema de libre designación, de tres postos de
  traballo convocados mediante a Orde do 10 de febreiro de 2023.
range: Orde
url: >-
  https://www.xunta.gal/dog/Publicados/2023/20230322/AnuncioV0653-160323-0001_gl.html
---
<p>Mediante a Orde do 10 de febreiro de 2023, publicada no <em>Diario Oficial de Galicia</em> núm. 33, do 16 de febreiro de 2023, convocouse a provisión, polo sistema de libre designación, de tres postos de traballo vacantes na Vicepresidencia Primeira e Consellería de Economía, Industria e Innovación.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 27 do Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, aprobado polo Decreto 151/2022, do 4 de agosto, e no uso das atribucións conferidas polo artigo 17.2.c) da citada lei,</p>
    <h2>DISPOÑO:</h2>
    <p>Primeiro. Resolver parcialmente a convocatoria e adxudicarlle destino á funcionaria cuxos datos se sinalan no anexo desta orde, seleccionada conforme o establecido nas bases da convocatoria realizada pola Orde desta consellería do 10 de febreiro de 2023, no posto de traballo que se indica no mesmo anexo.</p>
    <p>Segundo. O cesamento no actual destino da funcionaria que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días hábiles a partir do seguinte ao do cesamento se non implica cambio de residencia ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes, de conformidade co establecido no artigo 8 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico.</p>
    <p>O cómputo dos prazos posesorios iniciarase cando finalicen os permisos ou licenzas que, se é o caso, fosen concedidos á persoa interesada. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Terceiro. A xefatura do centro en que cause baixa o persoal funcionario, así como a daquel en que obteña destino, consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante esta consellería, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de marzo de 2023</p>
    <footer><p>Francisco José Conde López<br>Vicepresidente primeiro e conselleiro de Economía, Industria e Innovación</p></footer>
    <h2>ANEXO</h2>
    <p>Apelidos e nome: Otero Otero, Olga.</p>
    <p>DNI: ***9807**.</p>
    <p>Grupo/Subgrupo: C1.</p>
    <p>Corpo/escala: corpo xeral administrativo da Administración xeral do Estado.</p>
    <p>Código de posto: EI.C03.00.000.15770.001.</p>
    <p>Denominación do posto: secretario/a do secretario/a xeral.</p>
    <p>Nivel: 18.</p>
    <p>Dependencia: Secretaría Xeral de Industria.</p>
    <p>Localidade: Santiago de Compostela.</p>
    <p>* O DNI amósase cifrado co fin de protexer os datos de carácter persoal.</p>

