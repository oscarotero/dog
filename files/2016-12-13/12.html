---
date: '2016-12-13'
id: G0189-181116-0001
page: 54382
number: 236
agency: Audiencia Provincial de Lugo (Sección Primeira - Civil)
section: V. Administración de xustiza.
title: EDICTO (620/2016).
range: Edicto
url: >-
  https://www.xunta.gal/dog/Publicados/2016/20161213/AnuncioG0189-181116-0001_gl.html
---
<p>No presente procedemento de recurso de apelación 620/2016 seguido por instancia de Ana María Lamela Cordero fronte a Faig Babayez, este último declarado en situación de rebeldía, ditouse a Sentenza 450/2016, cuxo teor literal é o seguinte:</p>
    <p>«Sentenza 450</p>
    <p>María Zulema Gento Castro.</p>
    <p>Darío Antonio Reigosa Cubero.</p>
    <p>Eva Abades Macía.</p>
    <p>Lugo, dezaseis de novembro de dous mil dezaseis.</p>
    <p>Vistos en grao de apelación ante esta Sección Primeira da Audiencia Provincial de Lugo os autos de divorcio contencioso 403/2014, procedentes do Xulgado de Primeira Instancia e Instrución número 1 de Chantada, aos cales correspondeu a peza de recurso de apelación (LACN) 620/2016, en que aparece como parte apelante Ana María Lamela Cordero, representada pola procuradora dos tribunais Esperanza Rodríguez Brage, asistida pola avogada María Dolores Goyanes Ferreira, e como parte apelada Faig Babayez, en situación de rebeldía procesual, e como o maxistrado relator Darío Antonio Reigosa Cubero.</p>
    <p>Decidimos:</p>
    <p>Desestímase o recurso de apelación formulado pola procuradora Esperanza Rodríguez Brage, en nome e representación de Ana María Lamela Cordero.</p>
    <p>Confírmase a sentenza.</p>
    <p>E sen efectuar unha expresa imposición das custas de alzada.</p>
    <p>Procédase a dar ao depósito o destino previsto de conformidade co disposto na disposición adicional décimo quinta da LOPX, se se constituíu.</p>
    <p>Notifíquese a presente resolución ás partes, facéndolles saber que contra esta non cabe recurso ordinario ningún, sen prexuízo de que poida interpoñerse o recurso extraordinario por infracción procesual ou de casación, se concorre algún dos supostos previstos nos artigos 469 e 477 da Lei de axuizamento civil, caso en que o prazo para a interposición do recurso será o de vinte días, que se debe interpoñer ante este mesmo tribunal.</p>
    <p>Así por esta a nosa sentenza, da que en unión aos autos orixinais se remitirá certificación ao xulgado de procedencia para a súa execución e demais efectos, xulgando en segunda instancia, pronunciámolo, mandámolo e asinámolo».</p>
    <p>E encontrándose o devandito demandado, Faig Babayez, en paradoiro descoñecido, e despois de declararse a súa rebeldía procesual, de conformidade co disposto nos artigos 156.4, 164 e 497.2 da Lei 1/2000, de axuizamento civil, mediante este edicto notifícase a Fayg Babayez o contido da anterior resolución, dado o seu ignorado paradoiro.</p>
    <p>Lugo, 17 de novembro de 2016</p>
    <footer><p>Gonzalo Lobato Andrés<br>Letrado da Administración de xustiza</p></footer>

