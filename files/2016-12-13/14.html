---
date: '2016-12-13'
id: G2161-181116-0001
page: 54387
number: 236
agency: Xulgado de Primeira Instancia número 2 de Pontevedra
section: V. Administración de xustiza.
title: EDICTO (216/2015).
range: Edicto
url: >-
  https://www.xunta.gal/dog/Publicados/2016/20161213/AnuncioG2161-181116-0001_gl.html
---
<p>Patricia Raposo Fernández, letrada da Administración de xustiza do Xulgado de Primeira Instancia número 2 de Pontevedra, polo presente anuncio:</p>
    <p>No presente procedemento seguido por instancia de Víctor Boullosa Boullosa, quen ten recoñecido o beneficio de asistencia xurídica gratuíta, fronte a Viñedos de Xinzo, S.L. ditouse sentenza, cuxo teor literal é o seguinte:</p>
    <p>Sentenza número 150/2016.</p>
    <p>En Pontevedra o 5 de setembro de 2016.</p>
    <p>Vistos por Ignacio de Frías Conde, maxistrado xuíz do Xulgado de Primeira Instancia número 2 de Pontevedra, os presentes autos de xuízo verbal seguidos neste xulgado co número 216/2015 por instancia de Víctor Boullosa Boullosa, representado pola procuradora Sra. Álvarez Sánchez e baixo a dirección legal do letrado Sr. Agra Requeijo, fronte a Viñedos de Xinzo, S.L., en situación de rebeldía procesual, sobre reclamación de cantidade...</p>
    <p>Decido que estimo parcialmente a demanda interposta pola procuradora Sra. Álvarez Sánchez, en nome e representación de Víctor Boullosa Boullosa contra Viñedos de Xinzo, S.L., e condeno a Viñedos de Xinzo, S.L. a pagarlle a Víctor Boullosa Boullosa a suma 2.556 euros, máis os xuros do artigo 576 da LAC desde a data desta resolución.</p>
    <p>Cada parte aboará as custas causadas pola súa instancia e as comúns por metade.</p>
    <p>Notifíquese a presente resolución ás partes, con advertencia de que fronte a ela non cabe interpoñer recurso de apelación.</p>
    <p>Lévese o orixinal desta resolución ao libro de sentenzas deste xulgado, deixando no procedemento testemuño bastante.</p>
    <p>Así, por esta a miña sentenza, pronúncioa, mándoa e asínoa.</p>
    <p>E encontrándose o devandito demandado, Viñedos de Xinzo, S.L., en paradoiro descoñecido, expídese o presente co fin de que sirva de notificación en forma a este, faise constar que o demandante Víctor Boullosa Boullosa ten recoñecido o beneficio de xustiza gratuíta.</p>
    <p>Pontevedra, 13 de setembro de 2016</p>
    <footer><p>A letrada da Administración de xustiza</p></footer>

