---
date: '1997-04-29'
id: 5CB2
page: 3961
number: 81
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Orde do 6 de setembro de 1996 pola que se lle outorga a Gas Galicia, SDG, S.A.
  concesión administrativa para a prestación do servicio público de
  subministración de gas natural para usos domésticos, comerciais e industriais,
  nos termos municipais de Narón e Neda.
range: Orde
url: 'https://www.xunta.gal/dog/Publicados/1997/19970429/Anuncio5CB2_gl.html'
---
<p>A empresa Gas Galicia, SDG, S.A., con domicilio social en Santiago de Compostela, rúa da Rosa, 16-3º B, solicitou concesión administrativa para o servicio público de subministración de gas natural para usos domésticos, comerciais e industriais nos termos municipais de Narón e Neda.</p>
<p>A rede básica de distribución terá a súa orixe na rede de distribución industrial de Enagás, S.A., o trazado da cal discorre polos ditos municipios, a través dos correspondentes puntos de entrega de gas natural. Desta rede básica partirán as redes secundarias e ramificacións precisas para atender ós diferentes puntos de consumo.</p>
<p>As características principais das instalacións serán as seguintes:</p>
<p>A rede primaria operará a unha presión máxima de 4 bar efectivos; a rede secundaria operará en parte á presión máxima de 4 bar, e en parte á presión máxima de 0,4 bar en función, especialmente, dos consumos demandados, das características urbanísticas dos núcleos de poboación e dos condicionantes das vías públicas e edificación.</p>
<p>O caudal máximo que se vehiculará será o necesario para atender á demanda máxima prevista para os diferentes mercados do termo municipal obxecto da concesión. Conforme os cálculos previstos, estímase en 2.500 m(n)/h o caudal máximo de gas natural que se canalizará.</p>
<p>A lonxitude aproximada das tuberías que compoñerán a rede será:</p>
<p>-Rede primaria: 4.500 m.</p>
<p>-Rede secundaria 47.565 m.</p>
<p>Consideraranse como temperaturas límite as seguintes:</p>
<p>-Máxima: 55º C.</p>
<p>-Mínima: -10º C.</p>
<p>No obstante, para efectos de cálculo, tomaranse como base unha temperatura de 15º C.</p>
<p>O orzamento total estimado ascende a seiscentos trinta e nove millóns cincocentas sesenta e sete mil seiscentas pesetas (639.567.600 ptas.).</p>
<p>Cumpridos os trámites regulamentarios no expediente instruído para o efecto, de conformidade con o previsto no Regulamento xeral do servicio público de gases combustibles, aprobado polo Decreto 2913/1973, do 26 de outubro, que continuará en vigor de acordo co establecido na disposición transitoria primeira da Lei 10/1987, do 15 de xuño, de disposicións básicas para un desenvolvemento</p>
<p>continuado de actuacións en materia de combustibles gasosos, en tanto non se aproben as disposicións de desenvolvemento da lei.</p>
<p>Considerando que a Consellería de Industria e Comercio da Xunta de Galicia é competente para outorga-la correspondente concesión administrativa conforme o Estatuto de autonomía de Galicia; o Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia; o Decreto 132/1982, do 4 de novembro, sobre asunción de competencias en materia de industria, enerxía e minas; o Decreto 209/1990, do 15 de marzo, modificado polo Decreto 140/1991, do 2 de maio, en relación coa Lei 10/1987, do 15 de xuño e o Decreto 2913/1973, do 26 de outubro, e por proposta da Dirección Xeral de Industria,</p>
<p>RESOLVO:</p>
<p>Outorgarlle á empresa Gas Galicia, SDG, S.A. a concesión administrativa solicitada para o servicio público de gas natural para usos domésticos, comerciais e industriais nos termos municipais de Narón e Neda.</p>
<p>A presente concesión outórgase conforme as seguintes condicións:</p>
<p>Primeira.-Gas Galicia, SDG, S.A. constituirá no prazo de dous meses, contados desde o momento do outorgamento da concesión, unha fianza por valor de 12.791.352 pesetas, importe do 2% de orzamento que figura no expediente, para garanti-lo cumprimento das súas obrigas, conforme o artigo 7, apartado b) da Lei 10/1987, de 15 de xuño, e o artigo 13 do Regulamento xeral do servicio público de gases combustibles. A dita fianza constituirase na Caixa Xeral de Depósitos da Consellería de Economía e Facenda da Xunta de Galicia en calquera das formas sinaladas no artigo 11, apartado 3º do Decreto 1775/1967, do 22 de xullo, fianza que será devolta unha vez se formalizada a acta de posta en marcha das instalacións.</p>
<p>Segunda.-De acordo co disposto no artigo 21 do Regulamento xeral do servicio público de gases combustibles, dentro do prazo dun ano, contado a partir da data de publicación desta orde no Diario Oficial de Galicia, Gas Galicia, SDG, S.A. deberá solicitar da Consellería de Industria e Comercio da Xunta de Galicia a autorización para a montaxe das instalacións, presentando o proxecto detallado delas, e cumprindo, en todo caso, os prazos previstos no proxecto de concesión, os ditos prazos poden ser prorrogados por causa xustificada, logo da correspondente solicitude acompañada da xustificación técnica ou a exposición da causa de forza maior causante da demora.</p>
<p>Terceira.-Nas instalacións e nas súas montaxes deberá cumprirse o establecido no Regulamento de redes e acometidas de combustibles gasosos, aprobado por orde do Ministerio de Industria do 18 de</p>
<p>novembro de 1974, modificada polas ordes do Ministerio de Industria e Enerxía do 26 de outubro de 1983 e 6 de xullo de 1984.</p>
<p>Estas instalacións deberán preverse para responder ós avances tecnolóxicos no campo do gas e lograr abastecementos flexibles e seguros.</p>
<p>O cambio das características do gas subministrado o a substitución por outro intercambiable requirirá a autorización da Dirección Xeral de Industria da Consellería de Industria e Comercio da Xunta de Galicia, de acordo co artigo 8, apartado c, do Regulamento xeral do servicio público de gases combustibles.</p>
<p>As instalacións receptoras de gas, a partir da conexión, tanto as comúns como as individuais, deberán cumpri-las normas básicas de instalacións de gas en edificios habitados ou, aquelas que as modifiquen o substitúan.</p>
<p>Cuarta.-O concesionario deberá manter unha correcta subministración e unha adecuada e eficiente conservación das instalacións, sendo responsable da súa conservación e bo funcionamento.</p>
<p>O concesionario queda suxeito a cantas prescricións se establecen no citado regulamento xeral, así como no modelo de póliza anexo a este, e a cantas outras disposicións sexan dictadas ou sexan dictadas polo Ministerio de Industria e Enerxía ou a Xunta de Galicia sobre subministración de gases combustibles e as súas instalacións.</p>
<p>Quinta.-A determinación das tarifas de venda de gas rexerase polas disposicións vixentes no seu momento sobre a materia.</p>
<p>Sexta.-A presente concesión outórgase por un prazo de setenta e cinco anos. As instalacións obxecto desta concesión reverterán á Comunidade Autónoma de Galicia ó transcorre-lo prazo sinalado, de acordo co artigo 7, apartado c da Lei 10/1987, do 15 de xuño.</p>
<p>Sétima.-Gas Galicia, SDG, S.A. poderá transferir en calquera momento a concesión, requiríndose a autorización previa da Consellería de Industria e Comercio da Xunta de Galicia, e subrogándose o novo titular en tódalas obrigas e dereitos do transmitente derivados da concesión.</p>
<p>Oitava.-A Delegación Provincial da Consellería de Industria e Comercio da Coruña coidará do exacto cumprimento das condicións estipuladas por esta orde.</p>
<p>Os recoñecementos, ensaios e probas de carácter xeral ou parcial que, segundo as disposicións en vigor, teñan de realizarse nas instalacións obxecto da concesión deberán ser comunicadas polo concesionario á citada delegación provincial coa debida antelación.</p>
<p>Novena.-En casos de incumprimento das obrigas do concesionario que poidan afectar á continuidade</p>
<p>e seguridade do servicio público, e co fin de garanti-lo mantemento do servicio ós usuarios, a Xunta de Galicia poderá acorda-la intervención da correspondente empresa concesionaria, de acordo co artigo 128 da Constitución, adoptando as medidas oportunas para mante-la subministración.</p>
<p>Décima.-Serán causas de extinción da presente concesión, ademais das sinaladas no apartado e do artigo 7 da Lei 10/1987, do 15 de xuño, as seguintes:</p>
<p>a) O incumprimento do apartado b, do artigo 7 da Lei 10/1987.</p>
<p>b) A introducción de calquera variación ou ampliación na execución dos proxectos non autorizadas pola Dirección Xeral de Industria da Consellería de Industria e Comercio da Xunta de Galicia, salvando as modificacións precisas para que se cumpran as disposicións vixentes.</p>
<p>c) Se non se levasen a cabo as instalacións de acordo coas condicións impostas na resolución e na autorización para súa montaxe.</p>
<p>Sen embargo, se por evolución da técnica o a distribución de gas, por utilización de diferentes materias primas ou por outras causas, non fose adecuado o mantemento dalgunha o algunhas das instalacións obxecto da presente orde; Gas Galicia, SDG, S.A., poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das instalacións, sen altera-las restantes condicións da concesión e coa mesma data de reversión cás instalacións substituídas, ou ben.</p>
<p>2. O outorgamento da correspondente concesión para as novas instalacións, se pola importancia dos investimentos supón, non puidese obter unha compensación económica adecuada durante o prazo que restase para a caducidade da concesión antes mencionada, aínda que tendo en conta sempre os dereitos que a Comunidad Autónoma de Galicia poida ter.</p>
<p>Décimo primeira.-A concesión outórgase sen prexuízo de terceiros e deixando a salvo os dereitos particulares e independentemente das autorizacións, licencias ou permisos de competencia municipal, provincial o outros, necesarios para a realización das obras das instalacións de gas.</p>
<p>Contra a presente orde, que é definitiva en vía administrativa, poderá interporse recurso contencioso administrativo no prazo de dous meses contados desde o día seguinte á publicación, logo de comunicación a esta consellería, conforme o establecido no artigo 57.2º da Lei reguladora da xurisdicción contencioso-administrativa, do 27 de decembro de 1956, coa nova redacción dada pola disposición adicional décimo primeira da Lei 30/1992, do 26 de novembro.</p>
<p>Santiago de Compostela, 6 de setembro de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>1847</p>

