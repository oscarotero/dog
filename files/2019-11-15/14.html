---
date: '2019-11-15'
id: G2175-251019-0001
page: 48938
number: 218
agency: Xulgado de Primeira Instancia número 5 de Santiago de Compostela
section: V. Administración de xustiza.
title: EDICTO (499/2018).
range: Edicto
url: >-
  https://www.xunta.gal/dog/Publicados/2019/20191115/AnuncioG2175-251019-0001_gl.html
---
<p>Cédula de notificación.</p>
    <p>No procedemento de referencia ditouse a resolución do teor literal seguinte: </p>
    <p>Sentenza.</p>
    <p>Santiago de Compostela, 20 de maio de 2019.</p>
    <p>Vistos por M. de Luna Taboada Martínez, maxistrada xuíza do Xulgado de Primeira Instancia número 5 desta cidade, os presentes autos de procedemento ordinario 499/2018, seguidos por instancia de Manuel Otero Martínez, representado pola procuradora Sra. Taboada Rouco, baixo a asistencia letrada do Sr. Fernández López, contra Óscar Otero López, en situación de rebeldía procesual. </p>
    <p>Resolución</p>
    <p>Estimase integramente a demanda presentada pola procuradora Sra. Taboada Rouco, no nome e representación invocados e, en consecuencia, declárase a resolución do contrato de arrendamento de industria subscrito entre as partes con data do 1 de xullo de 2018 por falta de pagamento no prezo convido. Condénase o demandado á inmediata restitución do local obxecto do arrendamento e das prazas de garaxe mencionadas no contrato, con devolución de todos os elementos que integran a industria e que aparecen reflectidos no contrato, e condénase o demandado a aboar as rendas debidas e os consumos xerados por climatización, na cantidade de mil setecentos corenta e dous euros e trinta e nove céntimos (1.742,39 €) e as que se vaian xerando ata que se verifique o desaloxo (con reserva ao demandante da reclamación respecto dos danos e perdas que se poidan ocasionar), así como ao pagamento das custas. </p>
    <p>Notifíquese esta sentenza ás partes e fágaselles saber que contra ela cabe recurso de apelación que, de ser o caso, se deberá interpor ante este mesmo xulgado dentro dos vinte días seguintes a aquel en que se notifique esta resolución. Para a interposición do dito recurso cómpre constituír un depósito na conta de depósitos e consignacións do xulgado, de acordo co establecido na disposición adicional décimo quinta da LOPX e polo importe de 50 €, o que deberá ser acreditado coa presentación do recurso. </p>
    <p>Así o acorda, manda e asina M. de Luna Taboada Martínez, maxistrada xuíza do Xulgado de Primeira Instancia número 5 de Santiago de Compostela. </p>
    <p>Auto</p>
    <p>Maxistrada xuíza María de Luna Taboada Martínez. </p>
    <p>Santiago de Compostela, 14 de xuño de 2019.</p>
    <p>Antecedentes de feito</p>
    <p>Primeiro. No presente procedemento ditouse sentenza, que foi notificada ás partes litigantes. </p>
    <p>Segundo. Na referida resolución figura o seguinte parágrafo: </p>
    <p>«… contra Óscar Otero López, en situación de rebeldía procesual…»</p>
    <p>Terceiro. A parte demandante, mediante escrito do 7 de xuño de 2019, solicitou a emenda da sentenza por erro material, pois o demandado é Óscar Pérez López.</p>
    <p>Parte dispositiva</p>
    <p>Acordo:</p>
    <p>Estimar a petición formulada pola parte demandante de aclarar a Sentenza do 20 de maio de 2019, ditada no presente procedemento, no sentido de que onde di: «…contra Óscar Otero López, en situación de rebeldía procesual», debe dicir: «…contra Óscar Pérez López, en situación de rebeldía procesual». </p>
    <p>E como consecuencia do ignorado paradoiro de Óscar Pérez López, expídese esta cédula para que sirva de cédula de notificación. </p>
    <p>Santiago de Compostela, 5 de setembro de 2019</p>
    <footer><p>A letrada da Administración de xustiza</p></footer>

