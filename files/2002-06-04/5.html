---
date: '2002-06-04'
id: AE42
page: 8
number: 106
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de maio de 2002 pola que se modifica o importe das subvencións a
  escolas de música públicas.
range: Orde
url: 'https://www.xunta.gal/dog/Publicados/2002/20020604/AnuncioAE42_gl.html'
---
<p>Por Orde do 25 de marzo de 2002 (DOG do 9 de abril) publicouse a convocatoria para a concesión de subvencións a escolas de música públicas.</p>
<p>O artigo terceiro desta orde dispón que o importe total das subvencións, de acordo coa prórroga dos orzamentos xerais da Comunidade Autónoma de</p>
<p>Galicia para o ano 2002, será de cento oitenta mil trescentos catro euros (180.304 A), e que este importe poderá verse incrementado, se as dispoñibilidades orzamentarias o permiten, unha vez que se aprobe a Lei de orzamentos xerais da Comunidade Autónoma de Galicia para o ano 2002.</p>
<p>Publicada a Lei 2/2002, do 29 de abril, de orzamentos xerais da Comunidade Autónoma de Galicia para o ano 2002 (DOG do 2 de maio), e tendo en conta que nesta lei se prevé un incremento destas subvencións ata trescentos sesenta mil seiscentos sete euros (360.607 A), esta consellería,</p>
<p>DISPÓN:</p>
<p>Artigo único.-Incrementa-la contía das subvencións a escolas de música públicas ata trescentos sesenta mil seiscentos sete euros (360.607 A), de acordo co establecido na Lei 2/2002, do 29 de abril, de orzamentos xerais da Comunidade Autónoma de Galicia para o ano 2002 (DOG do 2 de maio).</p>
<p>Santiago de Compostela, 23 de maio de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

