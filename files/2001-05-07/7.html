---
date: '2001-05-07'
id: 78EE
page: 6
number: 87
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 30 de marzo de 2001 pola que se establece o réxime de equivalencias e
  validacións das titulacións de mergullo profesional reguladas na Orde do 23 de
  abril de 1999 pola que se regula o exercicio do mergullo profesional na
  Comunidade Autónoma de Galicia, para os posuidores dos títulos expedidos polo
  Organismo Técnico de Mergulladores da Armada (Centro de Mergullo da Armada).
range: Orde
url: 'https://www.xunta.gal/dog/Publicados/2001/20010507/Anuncio78EE_gl.html'
---
<p>Publicado o Decreto 152/1998, do 15 de maio, polo que se establecen as condicións para o exercicio do mergullo profesional na Comunidade Autónoma de Galicia, onde recolle as titulacións para o exercicio do mergullo profesional, e visto o seu desenvolvemento a través da Orde do 23 de abril de 1999, pola que se establecen as condicións e requisitos para a obtención das diferentes titulacións de mergullo profesional, así como os correspondentes recoñecementos e validacións.</p>
<p>Por outra parte, como normativa básica da Administración xeral do Estado, está o Decreto 2055/1969, do 25 de setembro, que regula o exercicio de actividades subacuáticas, establece no seu articulado que os títulos militares serán definidos polo Alto Estado Maior na súa misión coordinadora entre os ministerios militares, sinalando a súa equivalencia cos títulos profesionais, regulados neste decreto, ademais, entre outras actuacións nesta materia, prevé a posibilidade de establecer un réxime de validacións para a adquisición de títulos profesionais polos posuidores dos títulos militares.</p>
<p>Seguindo a normativa básica do mencionado decreto, a Orde ministerial delegada 282/1982, do 20 de outubro, do almirante xefe do Estado Maior da Armada, aproba o Regulamento das especialidades e aptitudes de mergullo da Armada, derrogando os títulos militares de mergullo que aparecían dentro dun réxime de equivalencias e validacións, que establece a Orde do 25 de abril de 1973, que regula o exercicio de actividades subacuáticas nas augas marítimas e interiores. Deste modo, a citada orde do Estado Maior da Armada crea un novo cadro de especialidades e aptitudes de mergullo da Armada.</p>
<p>Perante o baleiro normativo nesta materia, e tendo en conta a lexislación básica da Administración xeral do Estado sobre actividades subacuáticas, segundo o Decreto 2055/1969 mencionado, a lexislación da Comunidade Autónoma de Galicia en materia de mergullo profesional e a lexislación do Estado Maior da Armada, Orde ministerial delegada 282/1982, cómpre establecer, unha vez comprobados e avaliados os antecedentes necesarios, o réxime de equivalencias e validacións, das titulacións e especialidades reguladas polo Decreto 152/1998 e desenvolvido pola Orde do 23 de abril de 1999 arriba</p>
<p>reflectidos, polas emitidas polo Organismo Técnico de Mergulladores da Armada (Centro de Mergullo da Armada).</p>
<p>En consecuencia, tendo en conta a disposición derradeira segunda do Decreto 152/1998, do 15 de maio, pola que se faculta a Consellería de Pesca, Marisqueo e Acuicultura para dicta-las disposicións necesarias para o desenvolvemento do devandito decreto,</p>
<p>DISPOÑO:</p>
<p>Artigo 1º</p>
<p>As especialidades e aptitudes de mergullo expedidas polo Organismo Técnico de Mergulladores da Armada (Centro de Mergullo da Armada), obxecto de equivalencia e validación por esta orde, son as relacionadas a continuación:</p>
<p>a) Aptitude de mergullador axudante.</p>
<p>b) Aptitude de mergullo elemental.</p>
<p>c) Aptitude de mergullo de combate.</p>
<p>d) Aptitude de mergullador.</p>
<p>e) Especialidade de tecnoloxía de mergullo.</p>
<p>f) Especialidade de mergullador.</p>
<p>Artigo 2º</p>
<p>Establécese o réxime de equivalencias e validacións das titulacións de mergullo profesional e especialidades subacuáticas profesionais reguladas no Decreto 152/1998, do 15 de maio, e na Orde do 23 de abril de 1999 polas que se regulan o exercicio do mergullo profesional na Comunidade Autónoma de Galicia, para os posuidores de títulos expedidos polo Organismo Técnico de Mergulladores da Armada (Centro de Mergullo da Armada) conforme a Orde ministerial delegada 282/1982, do 20 de outubro, do almirante xefe do Estado Maior da Armada, pola que se aproba o Regulamento das especialidades e aptitudes de mergullo da Armada, de acordo coa presente orde.</p>
<p>Artigo 3º</p>
<p>O réxime de validacións das titulacións de mergullo profesional, reguladas no Decreto 152/1998, do 15 de maio, terá un carácter de parcial ou total, en función do tipo de aptitude ou especialidade de mergullo da Armada, e será o que se establece no anexo I desta orde, indicando, no caso de validación parcial, os contidos non validados, de acordo coa Orde do 23 de abril de 1999, pola que se regula</p>
<p>o exercicio do mergullo profesional na Comunidade Autónoma de Galicia.</p>
<p>O réxime de validacións das especialidades subacuáticas, reguladas no citado decreto, será o que se establece no anexo II desta orde.</p>
<p>Artigo 4º</p>
<p>Para tramita-la validación das titulacións enumeradas no cadro do anexo I, para o caso daqueles títulos que así o require, cómpre superar previamente a realización presencial dun módulo teórico-práctico, que cubrirá aqueles coñecementos non validables e que se organizarán como mínimo una vez ó ano, na Escola de Mergullo de Galicia do Instituto Galego de Formación en Acuicultura.</p>
<p>Artigo 5º</p>
<p>A documentación que hai que presentar coa solicitude de validación para a obtención da tarxeta de mergullador profesional e especialidade que corresponda, será a seguinte:</p>
<p>1. Documentación para a obtención da tarxeta de mergullador profesional:</p>
<p>a) Ter superado previamente as probas específicas teórico-prácticas, reflectidas no anexo I desta orde, para o caso das titulacións que así o requiren.</p>
<p>b) Solicitude debidamente cuberta segundo modelo do anexo III.</p>
<p>c) Unha fotografía recente de tamaño carné, co nome e apelidos escritos ó reverso.</p>
<p>d) Fotocopia compulsada do documento nacional de identidade.</p>
<p>e) Fotocopia compulsada da 5ª e 15ª follas do libro de diario de mergullo.</p>
<p>f) Fotocopia compulsada da especialidade ou aptitude profesional da Armada que sexa obxecto de validación.</p>
<p>g) Xustificante de aboamento das correspondentes taxas.</p>
<p>h) Certificado médico de aptitude para o correspondente nivel de mergullo, expedido por un facultativo habilitado. Este certificado acreditativo de supera-las probas establecidas no anexo IX, da Orde do 23 de abril de 1999, pola que se regula o exercicio do mergullo profesional na Comunidade Autónoma de Galicia, pode ser substituído polo recoñecemento médico anual en vigor anotado no libro diario de mergullo.</p>
<p>i) Certificado de avaliación psicolóxica de aptitude para o mergullo expedido por un facultativo habilitado. Este certificado acreditativo, pode ser substituído polo recoñecemento de aptitude psicolóxica en vigor anotado no libro diario de mergullo, de</p>
<p>acordo coa Orde do 23 de abril de 1999, pola que se regula o exercicio do mergullo profesional na Comunidade Autónoma de Galicia.</p>
<p>j) Fotocopia compulsada do certificado de que superou o curso de primeiros auxilios para mergulladores profesionais no seu nivel correspondente ou, de se-lo caso, estar en posesión do certificado de que foron realizadas as reciclaxes correspondentes, de acordo co establecido na Orde do 23 de abril de 1999 pola que se regula o exercicio do mergullo profesional na Comunidade Autónoma de Galicia.</p>
<p>k) Certificado expedido pola entidade xestora da Seguridade Social de non ser pensionista nin por xubilación nin por invalidez.</p>
<p>m) No caso de solicita-la tarxeta de mergullador profesional de primeira clase, acreditar estar en posesión da correspondente especialidade de mergullo da Armada obxecto de validación por un período mínimo de dous anos.</p>
<p>2. Documentación para a obtención das certificacións de especialidades de mergullo profesional:</p>
<p>a) Acreditar mediante fotocopia compulsada, estar en posesión da titulación de mergullador profesional de 2ª clase.</p>
<p>b) Fotocopia compulsada da especialidade ou aptitude de mergullo da Armada.</p>
<p>c) Solicitude debidamente cuberta segundo o anexo III.</p>
<p>d) Fotocopia compulsada da 5ª e 15ª follas do libro de diario de mergullo.</p>
<p>e) Xustificante do aboamento das correpondentes taxas.</p>
<p>f) Fotocopias compulsadas das follas do libro diario de mergullo correspondente ó recoñecemento médico anual en vigor anotado no libro diario de mergullo, á avaliación psicolóxica de aptitude para o mergullo e de anotación do curso de primeiros auxilios para mergulladores profesionais no seu nivel correspondente.</p>
<p>Disposicións derradeiras</p>
<p>Primeira.-Facúltase a Dirección Xeral de Formación Pesqueira e Investigación para dicta-las resolucións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da sua publicación no Diario Oficial de Galicia.</p>
<p>Santiago de Compostela, 30 de marzo de 2001.</p>
<p>P.D. (Orde 17-12-1997, DOG nº 246,</p>
<p>do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

