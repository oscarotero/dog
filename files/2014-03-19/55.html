---
date: '2014-03-19'
id: L178-130314-0010
page: 11804
number: 54
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan especial de
  protección e rehabilitación da cidade histórica (PE-1), no ámbito da reserva
  de equipamento RU-10.
range: Anuncio
url: >-
  https://www.xunta.gal/dog/Publicados/2014/20140319/AnuncioL178-130314-0010_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 6 de marzo de 2014 adoptou o seguinte acordo:</p>
    <p>a) Aprobar inicialmente a modificación puntual do Plan especial de protección e rehabilitación da cidade histórica (PE.1) no ámbito da reserva de equipamento RU-10 (Virxe da Cerca, nº 6), segundo o proxecto presentado o 5 de febreiro de 2014 pola Fundación Centro Galego de Solidariedade-Proxecto Home.</p>
    <p>b) A modificación inicialmente aprobada someterase a información pública durante o prazo dun mes, mediante anuncios que para o efecto se publicarán no Diario Oficial de Galicia e en dous xornais dos de maior difusión na provincia. Simultaneamente practicarase notificación persoal aos propietarios da parcela afectada segundo figuran no Catastro.</p>
    <p>Durante o trámite de información pública solicitarase o informe do director xeral de Patrimonio Cultural.</p>
    <p>Durante o prazo dun mes, contado desde o día seguinte ao da publicación deste anuncio no Diario Oficial de Galicia, os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 12 de marzo de 2014</p>
    <footer><p>María Pardo Valdés<br>Concelleira delegada da Área de Desenvolvemento Urbano e Sostible</p></footer>

