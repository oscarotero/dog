---
date: '2017-12-12'
id: G0449-041217-0001
page: 56236
number: 234
agency: >-
  Consorcio Provincial de Ourense para a Prestación do Servizo contra Incendios
  e Salvamento
section: VI. Anuncios. b) Administración local.
title: >-
  ANUNCIO de licitación do procedemento aberto para a contratación da
  subministración dun vehículo furgón de servizos varios (FSV) dotado de
  equipamento de excarceración para este consorcio.
range: Anuncio
url: >-
  https://www.xunta.gal/dog/Publicados/2017/20171212/AnuncioG0449-041217-0001_gl.html
---
<p>No perfil do contratante publícanse íntegros os pregos de condicións do procedemento aberto para a contratación da subministración dun vehículo furgón de servizos varios (FSV) dotado de equipamento de excarceración para o Consorcio Provincial de Ourense para o Servizo contra Incendios e de Salvamento, cun gasto autorizado de 153.719,01 € (IVE excluído). As proposicións presentaranse ata as 14.00 horas do décimo quinto (15) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións, ao cal poderá accederse gratuitamente a través do perfil do contratante na web da Deputación www.depourense.es, ou na plataforma www.leal.gal. As solicitudes de información poderán formularse telefonicamente 988 31 75 40 perante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, os anuncios de licitación e os demais documentos contractuais que establezan as condicións que teñan de rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (se non foren simultáneos).</p>
    <p>Ourense, 20 de novembro de 2017</p>
    <footer><p>Pablo Pérez Pérez<br>Presidente do Consorcio Provincial de Ourense para a Prestación<br>do Servizo contra Incendios e Salvamento</p></footer>

