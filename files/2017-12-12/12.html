---
date: '2017-12-12'
id: G0003-011217-0003
page: 56108
number: 234
agency: Servizo Galego de Saúde
section: IV. Oposicións e concursos.
title: >-
  ANUNCIO do 21 de novembro de 2017, da Xerencia de Xestión Integrada da Coruña,
  polo que se procede a dar publicidade da resolución da mesma data pola que se
  convoca a provisión, mediante vinculación temporal, de diversas prazas da
  categoría de facultativo especialista de área para os servizos sanitarios de
  atención especializada da devandita xerencia.
range: Anuncio
url: >-
  https://www.xunta.gal/dog/Publicados/2017/20171212/AnuncioG0003-011217-0003_gl.html
---
<p>A Xerencia de Xestión Integrada da Coruña, en cumprimento do establecido na Resolución do 25 de abril de 2017 (DOG núm. 84, do 4 de maio), da Dirección Xeral de Recursos Humanos, pola que se dispón a publicación do Plan de estabilidade no emprego e provisión de prazas do persoal estatutario, de conformidade co establecido no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, polo Decreto 168/2010, do 7 de outubro (DOG núm. 199, do 15 de outubro), polo que se regula a estrutura organizativa de xestión integrada do Servizo Galego de Saúde, e Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, </p>
    <p class="dog-titulo">RESOLVE:</p>
    <p>Primeiro. Proceder ao anuncio da convocatoria para a cobertura, mediante vinculación temporal, por concurso de méritos e entrevista, de diversas prazas de facultativo especialista de área para os servizos sanitarios de atención especializada da devandita xerencia.</p>
    <p>Segundo. As solicitudes, que deberán dirixirse á Xerencia de Xestión Integrada da Coruña, poderán presentarse no Rexistro da Xerencia de Xestión Integrada da Coruña (Hospital A Coruña, As Xubias de Arriba, 84, 15006 A Coruña), así como a través de calquera dos procedementos do artigo 16.4 da Lei 39/2015, do 1 de outubro, do procedemento administrativo común das administracións públicas. O prazo de presentación de solicitudes será de quince días naturais contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios da Xerencia de Xestión Integrada da Coruña, na páxina web do Servizo Galego de Saúde (www.sergas.es) e no «Espazo do profesional».</p>
    <p>A Coruña, 21 de novembro de 2017</p>
    <footer><p>Luis Verde Remeseiro<br>Xerente de Xestión Integrada da Coruña</p></footer>

