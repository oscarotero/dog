---
date: '2017-12-11'
id: G0181-241117-0003
page: 55974
number: 233
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 22 de novembro de 2017 polo que se somete a información pública a
  delimitación provisional da liña límite de edificación da estrada autonómica
  LU-161 Landrove (LU-540)-Ferreira do Valadouro (LU-160) no treito situado
  entre os puntos quilométricos 2+430 a 2+690.
range: Anuncio
url: >-
  https://www.xunta.gal/dog/Publicados/2017/20171211/AnuncioG0181-241117-0003_gl.html
---
<p>Aprobada provisionalmente, por Resolución da Dirección da Axencia Galega de Infraestruturas do 20 de novembro de 2017, a delimitación da liña límite de edificación da estrada de titularidade autonómica LU-161 Landrove (LU-540)-Ferreira de Valadouro (LU-160), no treito situado entre os p.q. 2+430 a 2+690, e de conformidade co disposto no artigo 103 do Regulamento xeral de estradas de Galicia, aprobado polo Decreto 66/2016, do 26 de maio, sométese a antedita delimitación á información pública por un período de trinta (30) días hábiles, contados a partir do seguinte ao de publicación do presente anuncio no Diario Oficial de Galicia, a fin de que calquera persoa física ou xurídica poida formular as alegacións que ache pertinentes.</p>
    <p>Os documentos que se someten a información pública son o informe da Área de Planificación e Proxectos do 11 de outubro de 2017, a conformidade do Servizo Provincial de Lugo da Axencia Galega de Infraestruturas do 10 de novembro de 2017, a antedita Resolución da Dirección da Axencia Galega de Infraestruturas do 20 de novembro de 2017 e o plano no que se establece a delimitación provisional da liña límite de edificación da estrada autonómica LU-161 Landrove (LU-540)-Ferreira de Valadouro (LU-160), no treito situado entre os p.q. 2+430 a 2+690.</p>
    <p>O expediente estará exposto ao público, en días e horas hábiles de oficina, nos locais desta Axencia Galega de Infraestruturas en Santiago de Compostela (Edificio Administrativo de San Caetano, s/n), no Servizo de Infraestruturas en Lugo (rolda da Muralla, 70) e na Casa do Concello de Viveiro (praza Maior, 1).</p>
    <p>Así mesmo, na páxina web da Consellería de Infraestruturas e Vivenda (http://www.civ.xunta.es/tema/c/Infraestruturas_Estrada) atópanse á disposición dos interesados, para a súa consulta, os documentos antes citados, relacionados coa referida redución excepcional da liña límite de edificación.</p>
    <p>Santiago de Compostela, 22 de novembro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

