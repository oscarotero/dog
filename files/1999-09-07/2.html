---
date: '1999-09-07'
id: EF0A
page: 10
number: 173
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución conxunta do 17 de agosto de 1999, da Dirección Xeral de Ordenación
  Educativa e de Formación Profesional da Consellería de Educación e Ordenación
  Universitaria e do Instituto Galego de Consumo, para premia-las mellores
  memorias dos proxectos de educación do consumidor na escola, desenvolvidos
  dentro do marco da Rede Europea de Educación do Consumidor.
range: Resolución
url: 'https://www.xunta.gal/dog/Publicados/1999/19990907/AnuncioEF0A_gl.html'
---
<p>O Instituto Galego de Consumo e a Consellería de Educación e Ordenación Universitaria teñen esta</p>
<p>blecidas liñas de actuación conxunta para impulsa-las actividades para o desenvolvemento da educación do consumidor nos centros escolares.</p>
<p>A Rede Europea de Educación do Consumidor é un proxecto para a realización de actuacións coordinadas, de accións de formación e información, intercambio de experiencias, e para a realización de materiais curriculares sobre a educación do consumidor na escola.</p>
<p>En consecuencia co anteriormente exposto</p>
<p>DISPOÑEMOS:</p>
<p>Primeiro.-Obxecto.</p>
<p>A convocatoria ten por obxecto convocar premios destinados ás mellores memorias e anexos dos</p>
<p>proxectos educativos desenvolvidos no marco da Rede Europea de Educación do Consumidor, e a aprobación das súas bases de concesión.</p>
<p>Segundo.-Dotación económica.</p>
<p>A contía do premio será de 2.400.000 pesetas, a razón de 200.000 pesetas como máximo a cada memoria, seleccionándose un máximo de 12 traballos.</p>
<p>O pagamento dos premios farase con cargo á aplicación orzamentaria 08.50.343-A.640.0 dos orzamentos do Instituto Galego de Consumo para 1999.</p>
<p>Terceiro.-Bases.</p>
<p>1. Poderán participar nesta convocatoria todos aqueles centros educativos de niveis non universitarios da Comunidade Autónoma galega, que desenvolvan proxectos no marco da Rede Europea de Educación do Consumidor.</p>
<p>2. Para concursar é necesario presentar unha memoria do traballo realizado durante o curso 1998/1999, que deberá explicita-los aspectos establecidos no punto quinto das presentes bases.</p>
<p>3. As memorias que concursen deberán presentarse en soporte papel e en soporte informático, por duplicado, no rexistro da Consellería de Educación e Ordenación Universitaria ou do Instituto Galego de Consumo, a través das distintas delegacións provinciais ou polas canles establecidas na Lei 30/1992, do 26 de novembro, de réxime xurídico das administracións públicas e do procedemento administrativo común. No caso de proceder ó envío certificado por correo, a instancia que se debe xuntar ó traballo estará datada e cuñada pola oficina de correos antes da súa certificación.</p>
<p>4. Os traballos que se presenten deberán ir xunto coa seguinte documentación:</p>
<p>a) Instancia dirixida ó director xeral de Ordenación Educativa e de Formación Profesional da Consellería de Educación e Ordenación Universitaria asinada polo coordinador ou coordinadora do proxecto, segundo o modelo do anexo I desta resolución.</p>
<p>b) Memoria descritiva, dun máximo de 10 folios da primeira fase do proxecto, na que se reflectirán os obxectivos e contidos desenvolvidos, a metodoloxía empregada, as datas de realización, enlaces coas seguintes fases, e criterios e procedementos de avaliación. Igualmente deberá consta-la valoración do profesorado e do alumnado, agás a do alumnado de educación infantil, sobre o traballo realizado respecto da consecución dos obxectivos previstos.</p>
<p>c) Anexos dos traballos ou actividades realizados polos alumnos e alumnas durante a experiencia.</p>
<p>5. O prazo de presentación da documentación comezará o día seguinte ó da publicación no DOG da presente resolución, e rematará o 30 de setembro de 1999.</p>
<p>6. Os traballos que concursen e se axusten a esta convocatoria serán examinados e avaliados por un xurado nomeado polo presidente do Instituto Galego de Consumo e o director xeral de Ordenación Educativa e de Formación Profesional.</p>
<p>O xurado, se é o caso, poderá contar co asesoramento de especialistas.</p>
<p>7. A decisión do xurado, que será publicada no DOG, será inapelable e poderá ser declarado deserto calquera dos premios anunciados ou, se é o caso, e, se o xurado o determina, ser acumulados entre si ou compartidos.</p>
<p>8. A participación na convocatoria supón a aceptación de tódalas súas bases, así como a cesión do dereito da propiedade dos traballos, nos que poderán introducirse as variacións que se consideren máis axeitadas á súa finalidade.</p>
<p>O Instituto Galego de Consumo e a Consellería de Educación e Ordenación Universitaria poderán proceder conxuntamente á reproducción, publicación e divulgación dos traballos premiados, que quedarán na súa propiedade.</p>
<p>9. A administración educativa poderalles recoñecer ós participantes avaliados positivamente, mediante expedición de certificado, as actividades de innovación realizadas dentro desta convocatoria.</p>
<p>Disposición derradeira</p>
<p>Nos aspectos non previstos na presente resolución haberá que aterse ó disposto na Lei 11/1992, do 7 de outubro, de réxime financeiro e presupostario de Galicia, na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 17 de agosto de 1999.</p>
<p>José Luis Mira Lema JorgeJ. Rodríguez Vázquez-Molezún</p>
<p>Director xeral de OrdenaciónPresidente do Instituto Galego</p>
<p>Educativa e de Formación Profesionalde Consumo</p>

