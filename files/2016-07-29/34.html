---
date: '2016-07-29'
id: G0424-140716-0008
page: 33530
number: 143
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2016, da Secretaría Xeral de Emprego, pola que se
  fai público o depósito da modificación dos estatutos da Unión Xeral de
  Traballadores de Galicia (UGT-Galicia).
range: Resolución
url: >-
  https://www.xunta.gal/dog/Publicados/2016/20160729/AnuncioG0424-140716-0008_gl.html
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nel, faise público que na oficina pública de depósito de estatutos das organizacións sindicais e empresariais se presentou certificación expedida polo secretario de actas do XII Congreso Nacional de UGT-Galicia, Felipe Balboa Fernández, avalada co visto e prace do presidente da mesa do congreso, José Manuel Vázquez Riveira, celebrado o 6 e o 7 de maio de 2016, onde se reflicte a modificación dos estatutos da dita organización.</p>
    <p>– Ámbito territorial: Comunidade Autónoma de Galicia.</p>
    <p>– Ambito profesional: persoas traballadoras e asalariadas dos diferentes sectores económicos, persoas traballadoras asociadas en forma cooperativa ou en autoxestión, persoas traballadoras por conta propia que non teñan persoal ao seu servizo, traballadores e traballadoras en paro e persoas que cesasen na súa actividade laboral como consecuencia da súa incapacidade ou xubilación, xuventude e aquelas persoas que buscan o seu primeiro emprego.</p>
    <p>Asinantes: Felipe Balboa Fernández (secretario de actas) e José Manuel Vázquez Riveira (presidente da mesa do congreso).</p>
    <p>Santiago de Compostela, 21 de xuño de 2016</p>
    <footer><p>Covadonga Toca Carús<br>Secretaria xeral de Emprego</p></footer>

