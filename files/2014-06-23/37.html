---
date: '2014-06-23'
id: CA04-030614-0009
page: 28403
number: 118
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de maio de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Chantada (expediente IN407A 2014/1-2, 8137 AT).
range: Resolución
url: >-
  https://www.xunta.gal/dog/Publicados/2014/20140623/AnuncioCA04-030614-0009_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se citan:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: LMTS e CT r/ Luis García Arias.</p>
    <p>Situación: concello de Chantada.</p>
    <p>Características técnicas: </p>
    <p>– LMTS consistente en anelar na liña CHA804 o CT proxectado entre o CT Edificio Buen Jesús (27CO41) e o CT Grupo Escolar Chantada (27CE74), cunha lonxitude de 18 metros, en condutor RHZ1-240.</p>
    <p>– CT na r/ Luis García Arias 20, en edificio non prefabricado, no cal se instalan dúas celas de liña e unha de protección, cunha potencia de 400 KVA e unha relación de transformación de 20.000 V/400-230 V.</p>
    <p>Cumpridos os trámites ordenados na Lei 24/2013, do 26 de decembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes, contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>Lugo, 29 de maio de 2014</p>
    <footer><p>José Manuel Vázquez Leirado<br>Xefe territorial de Lugo</p></footer>

