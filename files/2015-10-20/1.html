---
date: '2015-10-20'
id: C3K1-151015-0002
page: 40574
number: 200
agency: Consellería de Sanidade
section: I. Disposicións xerais.
title: >-
  CORRECCIÓN de erros. Decreto 112/2015, do 31 de xullo, polo que se crea a
  Axencia Galega para a Xestión do Coñecemento en Saúde e se aproban os seus
  estatutos.
range: Corrección de decreto
url: >-
  https://www.xunta.gal/dog/Publicados/2015/20151020/AnuncioC3K1-151015-0002_gl.html
---
<p>Advertidos erros no Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos, publicado no <em>Diario Oficial de Galicia</em> núm. 157, do 19 de agosto, cómpre facer as seguintes correccións:</p>
    <p>– Na disposición adicional terceira, na páxina 33946, onde di: «O Consello Reitor da Axencia Galega para a Xestión do Coñecemento en Saúde aprobará a proposta do primeiro contrato plurianual de xestión da Axencia no prazo de tres meses desde a súa constitución.», debe dicir: «O Consello Reitor da Axencia Galega para a Xestión do Coñecemento en Saúde aprobará a proposta do primeiro contrato plurianual de xestión da Axencia no prazo de tres meses desde a posta en funcionamento da Axencia.».</p>
    <p>– No artigo 9.m), na páxina 33962, onde di: «m) Actuar como órgano de contratación da Axencia, sen prexuízo da delegación contida no artigo 15.3.c) dos presentes estatutos.», debe dicir: «m) Exercer calquera outra función técnica, material ou xurídica que, respecto das materias da súa competencia, se lle encomende á Axencia.». En consecuencia, suprímese a letra n).</p>
    <p>– No artigo 11.2, na páxina 33964, inclúese unha nova letra i) do seguinte teor literal: «i) Actuar como órgano de contratación da Axencia, sen prexuízo da delegación contida no artigo 15.3.c) dos presentes estatutos.».</p>
    <p>– No artigo 15.3.c), na páxina 33969, onde di: «c) Actuar por delegación da persoa titular da consellería de adscrición, no ámbito dos contratos do sector público, como órgano de contratación da Axencia, tendo en conta a delegación prevista no artigo 11.2.m), e sen prexuízo do sinalado no artigo 13.o) destes estatutos. Precisará a autorización do Consello da Xunta de Galicia cando, por razón da contía, lle corresponda a este autorizar o gasto.», debe dicir: «c) Actuar por delegación da persoa titular da consellería de adscrición, no ámbito dos contratos do sector público, como órgano de contratación da Axencia, tendo en conta a delegación prevista no artigo 11.2.i), e sen prexuízo do sinalado no artigo 13.o) destes estatutos. Precisará a autorización do Consello da Xunta de Galicia cando, por razón da contía, lle corresponda a este autorizar o gasto.».</p>
    <p>– No segundo parágrafo do artigo 25.2, na páxina 33982, onde di: «O Consello Reitor aprobará a proposta do primeiro contrato plurianual de xestión no prazo de tres meses desde a súa constitución.», debe dicir: «O Consello Reitor aprobará a proposta do primeiro contrato plurianual de xestión no prazo de tres meses desde a posta en funcionamento da Axencia.».</p>

