---
date: '2019-02-18'
id: G0424-250119-0001
page: 10144
number: 34
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de xaneiro de 2019, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Carral (expediente IN407A 2018/204-1).
range: Resolución
url: >-
  https://www.xunta.gal/dog/Publicados/2019/20190218/AnuncioG0424-250119-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Formas Inoxman, S.L. - NIF: B-15737703.</p>
    <p>Domicilio social: polígono Os Capelos, 28, 15182 Carral.</p>
    <p>Denominación: anexo 4 ao proxecto de CT de 1.000 kVA para subministración eléctrica a nave industrial, dedicada á carpintaría metálica (LMT).</p>
    <p>Situación: polígono Os Capelos, rúa da Industria, parcela 9, 15182 Carral.</p>
    <p>Características técnicas: liña de media tensión soterrada de 15 kV, con inicio e fin na liña de distribución soterrada RAL704, entre os CT 15CPW8 e 15CYH8, condutor RHZ1 2OL 12/20 kV 3(1×240 mm2), AL lonxitude 2+2 m, logo de entrar e sair no CS (expediente IN407A 2018/66).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación, nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 24 de xaneiro de 2019</p>
    <footer><p>Isidoro Martínez Arca<br>Xefe territorial da Coruña</p></footer>

