---
date: '2019-02-18'
id: G2411-280119-0003
page: 10124
number: 34
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 793/2017).
range: Edicto
url: >-
  https://www.xunta.gal/dog/Publicados/2019/20190218/AnuncioG2411-280119-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 793/2017 deste xulgado do social, seguido por instancia de Raquel Luces Fernández contra Cervecom Cervecería Santiago, S.L. e Fogasa sobre reclamación de cantidade, se ditou a seguinte resolución:</p>
    <p>«Sentenza.</p>
    <p>Santiago de Compostela, 25 de xaneiro de 2019</p>
    <p>Vistos por Carolina Nores Díaz, maxistrada xuíza do Xulgado do Social número 2 de Santiago de Compostela e o seu partido, os presentes autos de xuízo número 793/2017, seguidos por instancia de Raquel Luces Fernández, representada e asistida polo letrado Sr. Castro Álvarez, contra a entidade Cervecom Cervecería Santiago, S.L. e Fogasa, que non comparecen malia estaren debidamente citados, dítase a presente resolución, sobre reclamación de cantidade, con base nos seguintes;</p>
    <p>Resolución: </p>
    <p>Que debo estimar parcialmente a demanda presentada por instancia de Raquel Luces Fernández contra a entidade Cervecom Cervecería Santiago, S.L. e Fogasa, e debo condenar a demandada ao aboamento á demandante da cantidade de 2.873,84 euros como cantidades debidas, máis os xuros previstos no artigo 29.3 do ET sobre a dita cantidade, devindicados desde a data de presentación da papeleta de conciliación (STS do 17 de xuño de 2014) ata a presente resolución, e os do artigo 576 da LAC a partir da presente resolución.</p>
    <p>Imponse a cantidade de 200 euros en concepto de honorarios.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación. Advírtense as partes que contra a presente resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes ao da notificación desta sentenza, ou por simple manifestación no momento en que se lle practique a notificación. Advírtase igualmente o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596, clave 65, e indicar no campo concepto “Recurso” seguido do código “34 Social Suplicación”, e acreditalo mediante a presentación do xustificante de ingreso no período comprendido ata a formalización do recurso. Ademais, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola dita cantidade en que se faga constar a responsabilidade solidaria do avalista, e incorporalo a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, no momento de anuncialo. </p>
    <p>A anterior resolución entregaráselle á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Cervecom Cervecería Santiago, S.L., en ignorado paradoiro, expido este edicto para a súa inserción no <em>Diario Oficial de Galicia.</em></p>
    <p>Advírtese á destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 25 de xaneiro de 2019</p>
    <footer><p>A letrada da Administración de xustiza</p></footer>

