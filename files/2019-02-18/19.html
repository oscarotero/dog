---
date: '2019-02-18'
id: G2164-280119-0002
page: 10112
number: 34
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (MMC 661/2015).
range: Edicto
url: >-
  https://www.xunta.gal/dog/Publicados/2019/20190218/AnuncioG2164-280119-0002_gl.html
---
<p>Eu, Patricia Raposo Fernández, letrada da Administración de xustiza do Xulgado de Primeira Instancia número 5 de Pontevedra, fago saber que no procedemento MMC 661/2015, seguido por instancia de María Isabel Iglesias Lains fronte a Diego Fernández Poza se ditou sentenza, cuxo teor literal é o seguinte: </p>
    <p>«Sentenza. </p>
    <p>Pontevedra, 5 de novembro de 2018 </p>
    <p>Vistos por min, Guillermo de Miguel Ferrer, xuíz de reforzo do Xulgado de Primeira Instancia número 5 de Pontevedra, os autos de modificación de medidas número 661/2015, en que é parte demandante María Isabel Iglesias Lains, debidamente representada polo procurador Rafael Barrios Pérez e asistida da letrada Isabel Catoira Lamela, e parte demandada Diego Fernández Poza, en situación de rebeldía procesual; tamén interveu o Ministerio Fiscal na función que lle é propia. </p>
    <p>Resolución: </p>
    <p>Estimo a demanda interposta polo procurador Rafael Barrios Pérez, en nome e representación de María Isabel Iglesias Lains, contra Diego Fernández Poza, en situación de rebeldía procesual e, en consecuencia, procede a modificación das medidas adoptadas na sentenza de garda, custodia e alimentos número 484/2012, do 14 de decembro de 2012, ditada por este xulgado, no sentido que a seguir se detalla, sen facer expresa imposición de custas, e mantendo o resto de medidas: </p>
    <p>Privar totalmente a Diego Fernández Poza da patria potestade sobre o seu fillo menor David Fernández Iglesias por incumprir gravemente os deberes inherentes a ela, coa conseguinte extinción do réxime de visitas establecido anteriormente ao seu favor. </p>
    <p>Notifíquese esta resolución en forma legal ás partes, as que se advirte de que esta resolución non é firme, e contra ela cabe recurso de apelación para ante a Audiencia Provincial de Pontevedra, que se tramitará polas regras establecidas na Lei de axuizamento civil. </p>
    <p>Así, por esta miña sentenza, pronúncioo, mándoo e asínoo». </p>
    <p>E ao estar o dito demandado, Diego Fernández Poza, en paradoiro descoñecido, expídese este edicto co fin de que lle sirva de notificación en forma. </p>
    <p>Pontevedra, 6 de novembro de 2018 </p>
    <footer><p>A letrada da Administración de xustiza</p></footer>

