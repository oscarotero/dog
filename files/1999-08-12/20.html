---
date: '1999-08-12'
id: D856
page: 10
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de xullo de 1999, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 362/1998).
range: Resolución
url: 'https://www.xunta.gal/dog/Publicados/1999/19990812/AnuncioD856_gl.html'
---
<p>Vista a solicitude para a autorización administrativa, recoñecemento de utilidade pública, coa relación concreta e individualizada dos bens e dereitos afectados pola expropiación, así como para a aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T. e R.B.T. Piñeiro (Ortigueira).</p>
<p>Liña eléctrica aérea a 20 kV cunha lonxitude de 0,899 km, con orixe no apoio nº 26 da L.M.T. a C.T. Loiba, e final no C.T. proxectado de Outeiro. Liña de media tensión aérea a 20 kV, de 0,032 Km, con orixe no apoio nº 4 da L.M.T. a C.T. Outeiro, e final no C.T. proxectado Casal. Centro de transformación tipo intemperie Outeiro, cunha potencia de 50 kVA e relación de transformación de 20.000/380-220 V. Centro de transformación tipo intemperie Casal, cunha potencia de 50 kVA e relación de transformación de 20.000/380-220 V. Rede de baixa tensión aérea de 0,895 km, con orixe no C.T. Outeiro, conductor tipo R.Z. e apoios de formigón. Rede de baixa tensión aérea de 0,875 km, con orixe no C.T. Casal, conductor tipo R.Z. e apoios de formigón. No termo municipal de Ortigueira.</p>
<p>A petiricón someteuse a información pública, coa relación de propietarios, bens e dereitos afectados, que se publicaron no DOG do 9-12-1998, no BOP do 30-11-1998, no xornal La Voz de Galicia do día 20-11-1998 e nos taboleiros de anuncios da Casa do Concello de Ortigueira. Tamén foron notificados individualmente os interesados que figuran na devandita relación.</p>
<p>Esta delegación provincial comprobou que a liña, ó seu paso polos predios relacionados na información pública, non incorre en ningunha das prohibicións recollidas no artigo 57.A da Lei 54/1997, do 27 de novembro, do sector eléctrico (BOE do 28 de novembro), e no artigo 25 do Decreto 2619/1996, do 20 de outubro (BOE do 24 de outubro).</p>
<p>Así mesmo comprobouse que as alegacións efectuadas polos interesados en canto á modificación do trazado da liña eléctrica non poden ser tidas en conta por non darse as condicións previstas no artigo 57.B. da devandita lei e artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617/1966 e 2619/1966, do 20 de outubro, sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública, o que leva implícita a necesidade de ocupa-los bens ou de adquiri-los dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>A Coruña, 7 de xullo de 1999.</p>
<p>Jesús Espada Martínez</p>
<p>Delegado provincial da Coruña</p>

