---
date: '2012-06-05'
id: G0003-240512-0011
page: 21539
number: 106
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de maio de 2012, da Dirección Xerencia do Hospital Comarcal
  de Monforte, pola que se resolve a convocatoria pública para a provisión, polo
  sistema de concurso de méritos, de dous postos de supervisor/a de unidade.
range: Resolución
url: >-
  https://www.xunta.gal/dog/Publicados/2012/20120605/AnuncioG0003-240512-0011_gl.html
---
<p>Por Resolución do 12 de decembro de 2011 (DOG n.º 16, do 24 de xaneiro) foron convocados para á súa provisión, polo sistema de concurso de méritos dous postos vacantes, un posto de supervisor/a da unidade de planta de especialidades e un posto de supervisor/a da unidade de planta de maternidade e paritorio.</p>
    <p>De acordo co disposto nas bases da convocatoria, logo da actuación da comisión de avaliación, e á vista dos méritos alegados polos aspirantes que constan nas actas da devandita comisión. </p>
    <p> Esta dirección xerencia, de conformidade co previsto no Decreto 206/2005, do 22 de xullo (DOG n.º 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG n.º 106, do 5 de xuño), pola que se establecen as bases do procedemento para a provisión de postos de xefatura e coordinación nas institucións sanitarias do Servizo Galego de Saúde, e en virtude das competencias atribuídas polo Decreto 311/2009, do 28 de maio (DOG n.º 109, do 5 de xuño), polo que se establece a estrutura orgánica do Servizo Galego de Saúde, e na Orde do 15 de xuño de 2009 (DOG n.º 119, do 19 de xuño), sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA: </h2>
    <p>Primeiro. Adxudicar os postos de traballo convocados ás aspirantes que obtiveron a maior puntuación nos termos previstos no anexo desta resolución.</p>
    <p> Segundo. As profesionais nomeadas deberán cesar na praza que desempeñen dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, asdscrición ou destino provisional ou comisión de servizos. No caso de que a praza desempeñada e o posto adxudicado coincidan na mesma localidade ou servizo, o prazo posesorio será obrigatoriamente no primeiro día hábil seguinte ao cesamento.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo director xerente do hospital.</p>
    <p>Entenderase que solicita a excendencia voluntaria por interese particular e será declarada nesa situación polo órgano competente, quen non se incorpore ao posto adxudicado no prazo establecido. </p>
    <p>Cuarto. As aspirantes nomeadas obterán un nomeamento que será obxecto de avaliación cada catro anos, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción.</p>
    <p>Quinto. Contra esta resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación. </p>
    <p>Monforte de Lemos, 15 de maio de 2012.</p>
    <footer><p>Benigno Pérez Martínez<br>Director xerente do Hospital Comarcal de Monforte</p></footer>
    <h2>ANEXO</h2>
    <p>Posto de traballo: supervisor/a da unidade de planta de especialidades.</p>
    <p>Nome e apelidos: María Teresa Pérez Rodríguez.</p>
    <p>DNI: 34260713-M.</p>
    <p>Posto de traballo: supervisor/a da unidade de planta de maternidade e paritorio.</p>
    <p>Nome e apelidos: María Jesús Coutado Santomé.</p>
    <p>DNI: 34258368-Y.</p>

