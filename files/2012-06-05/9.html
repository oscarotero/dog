---
date: '2012-06-05'
id: G0198-290512-0001
page: 21529
number: 106
agency: Axencia Galega de Innovación
section: III. Outras disposicións.
title: >-
  RESOLUCIÓN do 25 de maio de 2012 pola que se amplía a dotación orzamentaria e
  se modifica a distribución entre créditos orzamentarios da Orde do 16 de
  febreiro de 2012.
range: Resolución
url: >-
  https://www.xunta.gal/dog/Publicados/2012/20120605/AnuncioG0198-290512-0001_gl.html
---
<p>A Orde do 16 de febreiro de 2012, publicada no <em>Diario Oficial de Galicia</em> n.º 39, do 24 de febreiro, establece as bases para a concesión, en réxime de concorrencia competitiva, das subvencións para a consolidación e a estruturación de unidades de investigación competitivas nos centros tecnolóxicos de Galicia e se procede á súa convocatoria para o ano 2012.</p>
    <p>No seu artigo 2 establécense as aplicacións orzamentarias e os importes previstos para o financiamento das devanditas subvencións, así como a posibilidade de ampliar os créditos dedicados a esta convocatoria, logo de declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, e, se for o caso, logo de aprobación da modificación orzamentaria que proceda.</p>
    <p>Nas aplicacións orzamentarias correspondentes existe crédito dispoñible e co fin de atender as solicitudes admitidas para participar nesta convocatoria, cómpre ampliar a dotación orzamentaria consignada inicialmente.</p>
    <p>Así mesmo, o artigo 31 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, regula a modificación da distribución entre créditos orzamentarios en subvencións convocadas, establecendo que ademais das modificacións que procedan no expediente de gasto se publicarán nos mesmos medios que a convocatoria.</p>
    <p>Unha vez constituída a Axencia Galega de Innovación, establecida no Decreto 50/2012, do 12 de xaneiro (DOG n.º 19, do 27 de xaneiro), polo que se crea a Axencia Galega de Innovación e se aproban os seus estatutos, e de acordo co disposto na súa disposición adicional primeira, quedou suprimida a Dirección Xeral de Investigación, Desenvolvemento e Innovación da Consellería de Economía e Industria, e a Axencia subrogouse na totalidade dos seus dereitos e obrigas derivados do exercicio das correspondentes competencias e sucedeuna en todas as súas competencias.</p>
    <p>Consecuentemente con todo o anterior e en exercicio das facultades que me confire o artigo 17.3 do Decreto 50/2012, do 12 de xaneiro,</p>
    <p class="dog-centrado-sin-cursiva-c-a">RESOLVO:</p>
    <p>Artigo único.</p>
    <p>1. Ampliar a dotación orzamentaria e modificar a distribución entre créditos orzamentarios da Orde do 16 de febreiro de 2012 (<em>Diario Oficial de Galicia</em> n.º 39, do 24 de febreiro) pola que se establecen as bases para a concesión, en réxime de concorrencia competitiva, das subvencións para a consolidación e a estruturación de unidades de investigación competitivas nos centros tecnolóxicos de Galicia e se procede á súa convocatoria para o ano 2012.</p>
    <p>2. Na táboa seguinte detállanse os créditos definitivos: </p>
    <table>
     <tbody>
      <tr>
       <td>Aplicación orzamentaria inicial</td>
       <td>Crédito inicial</td>
       <td>Ampliación</td>
       <td>Redistribución</td>
       <td>Crédito
        definitivo</td>
       <td>Aplicación orzamentaria definitiva</td>
      </tr>
      <tr>
       <td>08.02.561A.743.0</td>
       <td>100.000</td>
       <td>100.000</td>
       <td>139.000</td>
       <td>339.000</td>
       <td>08. A3.561A.743.0</td>
      </tr>
      <tr>
       <td>08.02.561A.781.0</td>
       <td>2.839.000</td>
       <td></td>
       <td>- 139.000</td>
       <td>2.700.000</td>
       <td>08.A3.561A.781.0</td>
      </tr>
      <tr>
       <td>Total</td>
       <td>2.939.000</td>
       <td></td>
       <td></td>
       <td>3.039.000</td>
       <td></td>
      </tr>
     </tbody>
    </table>
    <p>Santiago de Compostela, 25 de maio de 2012.</p>
    <footer><p>Ricardo Capilla Pueyo<br>Director da Axencia Galega de Innovación</p></footer>

