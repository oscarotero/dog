---
date: '2018-06-25'
id: G0424-060618-0002
page: 30578
number: 120
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de xuño de 2018, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello das Pontes de García
  Rodríguez (expediente IN407A 2014/207-1).
range: Resolución
url: >-
  https://www.xunta.gal/dog/Publicados/2018/20180625/AnuncioG0424-060618-0002_gl.html
---
<p>Expediente: IN407A 2014/207-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: modificado e anexo ao proxecto de recuamento de MT en mina As Pontes (expediente 593/07) LMTA Tesouro (MOL-816).</p>
    <p>Concello: As Pontes de García Rodríguez.</p>
    <p>Feitos.</p>
    <p>1. O 5 de decembro de 2014, a promotora solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 24 de febreiro e no BOP do 10 de febreiro de 2015.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión</p>
    <p>6. As características técnicas da instalación son as seguintes:</p>
    <p>Actuacións na LMTA Tesouro (MOL-816) para liberar e/ou facilitar o tendido da nova LAT (132 kV) Penaloba-subestación de Tesouro, en cinco zonas de afeccións:</p>
    <p>Afección nº 1: recuamento dun tramo entre os CT Mourela e o CT A Machado (expediente 83/02).</p>
    <p>Afección nº 2, 3 e 4: instalaranse dous seccionadores SXS.</p>
    <p>Afección nº 5: acondicionamento de apoio existente avanzado, este apoio nº 19-5 en dirección ao nº 19-4, subestación Tesouro, tres metros, mantendo altura e dirección.</p>
    <p>Desmantelamento do tramo de líña existente que se recuará.</p>
    <p>Anexo do modificado ao proxecto de recuamento mina das Pontes (expediente/07) Burkard, Hecht Elorduy, enxeñeiro industrial, nº colexiado 2633 de Galicia Visado 20152018 (30.7.2015).</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude coa cal deberá achegar a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>5. Todos os novos apoios que se instalen na zona recreativa da praia Lago deben ter a consideración de frecuentados sen calzado.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de octubre), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 5 de xuño de 2018</p>
    <footer><p>Isidoro Martínez Arca<br>Xefe territorial da Coruña</p></footer>

