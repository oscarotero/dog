---
date: '2018-06-25'
id: G0426-190618-0002
page: 30548
number: 120
agency: Consellería do Medio Rural
section: IV. Oposicións e concursos.
title: >-
  RESOLUCIÓN do 18 de xuño de 2018, da Secretaría Xeral Técnica da Consellería
  do Medio Rural, pola que se convocan para a realización das probas físicas e
  de agudeza visual os integrantes das listas reguladas polo Decreto 37/2006, do
  2 de marzo, correspondentes a determinadas categorías de persoal laboral dos
  servizos de prevención e defensa contra incendios forestais e de persoal do
  Pladiga.
range: Resolución
url: >-
  https://www.xunta.gal/dog/Publicados/2018/20180625/AnuncioG0426-190618-0002_gl.html
---
<p>A base 9ª da Resolución da Dirección Xeral da Función Pública, do 30 de xaneiro de 2007, establece que para poder ser contratados nas categorías de técnico/a superior de defensa contra incendios forestais, técnico/a forestal de defensa contra incendios forestais, bombeiro/a forestal xefe/a de brigada, bombeiro/a forestal condutor/a de motobomba, bombeiro/a forestal condutor e bombeiro/a forestal é requisito imprescindible a superación dunha proba de aptitude física: proba do banco, que consistirá en subir e baixar dun banco de 40 cm de altura para os homes e 33 cm para as mulleres, a razón de 90 movementos por minuto (22,5 veces minuto) durante un período de 5 minutos; será necesario para ser considerado apto obter como mínimo os parámetros de capacidade aeróbica, pola aplicación dos resultados da idade, peso e pulsacións segundo as táboas propias desta proba: 38 puntos, agás no caso dos condutores de motobomba que será de 35 puntos. Para poder ser contratado na categoría de vixilante fixo/a é requisito imprescindible a superación dunha proba de agudeza visual na que tamén o resultado é apto ou non apto.</p>
    <p>Por outro lado o Acordo do 9 de febreiro de 2018 entre a Consellería de Facenda e a Consellería do Medio Rural, polo que se encomendan a xestión de determinados actos de xestión das listas de contratación temporal do persoal laboral dedicado ás tarefas de prevención e extinción de incendios forestais e do Plan de prevención e defensa contra incendios forestais de Galicia (Pladiga) á Consellería do Medio Rural, establece na cláusula 1.a) que a organización e realización da proba física, e, se é o caso, de agudeza visual, á cal deben someterse os distintos integrantes das listas, corresponde á Consellería do Medio Rural.</p>
    <p>De acordo co anterior, a Secretaría Xeral Técnica,</p>
    <h2>RESOLVE:</h2>
    <p>Primeiro. Convocar para realizar as probas físicas e de agudeza visual previstas na base 9ª da Resolución da Dirección Xeral da Función Pública do 30 de xaneiro de 2007 aos aspirantes das listas reguladas polo Decreto 37/2006, do 2 de marzo, nas categorías de persoal laboral dos servizos de prevención e defensa contra incendios forestais e de persoal do Pladiga seguintes: técnico/a superior de defensa contra incendios forestais, técnico/a forestal de defensa contra incendios forestais, bombeiro/a forestal xefe/a de brigada, bombeiro/a forestal condutor/a de motobomba, bombeiro/a forestal condutor, bombeiro/a forestal e vixilante fixo/a.</p>
    <p>Segundo. As probas físicas e de agudeza visual dos aspirantes das listas reguladas polo Decreto 37/2006, do 2 de marzo, correspondentes a determinadas categorías de persoal laboral dos servizos de prevención e defensa contra incendios forestais e de persoal do Pladiga, iniciaranse ás 8.30 horas do 2 de xullo de 2018 nas capitais das catro provincias galegas, nos seguintes lugares:</p>
    <p>– A Coruña: Pavillón Polideportivo Monte Alto, rúa Alcalde Sanjurjo, s/n, A Coruña.</p>
    <p>– Lugo: Pistas Deportivas Gregorio Pérez Rivera (As Pedreiras), rúa Filarmónica Lucense, s/n, Lugo.</p>
    <p>– Ourense: Pavillón Polideportivo da Comisaría de Policía, As Lagoas, s/n, Ourense.</p>
    <p>– Pontevedra: Edificio Administrativo da Xunta de Galicia: rúa María Victoria Moreno, núm. 43, Pontevedra.</p>
    <p>Terceiro. A data de realización das probas será determinada pola orde alfabética dos apelidos dos aspirantes e será a seguinte para cada provincia: </p>
    <table>
     <tbody>
      <tr>
       <td>Data</td>
       <td>Letra apelido</td>
      </tr>
      <tr>
       <td>2 de xullo de 2018</td>
       <td>A-B-C</td>
      </tr>
      <tr>
       <td>3 de xullo de 2018</td>
       <td>D-E-F-G-H-I</td>
      </tr>
      <tr>
       <td>4 de xullo de 2018</td>
       <td>J-K-L-M-N-Ñ-O-P</td>
      </tr>
      <tr>
       <td>5 de xullo de 2018</td>
       <td>Q-R-S-T-U-V-W-X-Y-Z</td>
      </tr>
     </tbody>
    </table>
    <p>Os aspirantes poderán consultar o día e o lugar de realización das probas na páxina web da Consellería do Medio Rural: http://mediorural.xunta.gal/.</p>
    <p>A partir do día do inicio das probas, expoñerase nos lugares de realización das probas, así como nos distritos forestais de cada provincia, a relación de aspirantes con indicación da data de realización correspondente.</p>
    <p>Cuarto. Os aspirantes realizarán as probas na provincia do domicilio indicado na súa solicitude de inscrición nas listas. Os que teñan o domicilio fóra de Galicia poderán realizar as probas en calquera das provincias en que pretendan traballar.</p>
    <p>Quinto. Dado que a vixencia das probas é anual, están obrigados a realizar estas probas todos os aspirantes convocados.</p>
    <p>Sexto. Os aspirantes deberán acudir á realización da proba provistos do DNI e dun certificado médico oficial ou informe sobre o estado de saúde, asinado por un colexiado en exercicio, en que se faga constar que non presenta enfermidade ou discapacidade que impida o correcto desenvolvemento dunha proba de esforzo físico. O dito certificado deberá ter unha antigüidade máxima de tres meses respecto da data de realización da proba.</p>
    <p>Sétimo. A realización das probas estará coordinada por unha comisión provincial composta por dous representantes da Consellería do Medio Rural e un representante das organizacións sindicais. Así mesmo, poderase nomear persoal colaborador das comisións.</p>
    <p>Santiago de Compostela, 18 de xuño de 2018</p>
    <footer><p>María del Carmen Bouso Montero<br>Secretaria xeral técnica da Consellería do Medio Rural</p></footer>

