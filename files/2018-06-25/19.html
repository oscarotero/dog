---
date: '2018-06-25'
id: G2347-010618-0001
page: 30558
number: 120
agency: Xulgado do Social número 4 da Coruña
section: V. Administración de xustiza.
title: EDICTO (910/2017).
range: Edicto
url: >-
  https://www.xunta.gal/dog/Publicados/2018/20180625/AnuncioG2347-010618-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos 910/2017 por instancia de Marta Vidal Varela contra a empresa Ediciones Lenda, S.L., o seu administrador concursal, Grupo Lenda, S.L., o Ministerio Fiscal e o Fondo de Garantía Salarial, sobre despedimento, nos cales se ditou a Sentenza do 19 de febreiro de 2017 que, copiada nos particulares necesarios, di así:</p>
    <p>«Resolvo:</p>
    <p>Estímase parcialmente a demanda formulada por Marta Vidal Varela contra a empresa Ediciones Lenda, S.L., o seu administrador concursal, Grupo Empresas Reunidas Lenda, S.L. (desistida), con intervención do Ministerio Fiscal e do Fondo de Garantía Salarial, e en consecuencia: </p>
    <p>– Declárase a nulidade do despedimento efectuado pola demandada, Ediciones Lenda, S.L., á demandante.</p>
    <p>– Condénase a empresa Ediciones Lenda, S.L. á inmediata readmisión da demandante nas mesmas condicións existentes con anterioridade, con aboamento dos salarios deixados de percibir a razón de 36,30 euros diarios, e vincúlase tal declaración ao administrador concursal.</p>
    <p>– Condénase a Ediciones Lenda, S.L. a aboar a Marta Vidal Varela a cantidade de 10.000 euros en concepto de indemnización por danos morais, e vincúlase tales cantidades ao administrador concursal.</p>
    <p>– Condénase a Ediciones Lenda, S.L. a aboar a Marta Vidal Varela a cantidade de 701,27 euros en concepto de salarios pendentes de pagamento, e vincúlase tales cantidades ao administrador concursal.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación, perante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución. Abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>Para que conste, para efectos da súa publicación no <em>Diario Oficial de Galicia</em> co fin de que sirva de notificación en forma á empresa Ediciones Lenda, S.L., expido e asino este edicto.</p>
    <p>A Coruña, 1 de xuño de 2018 </p>
    <footer><p>A letrada da Administración de xustiza</p></footer>

