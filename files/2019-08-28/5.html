---
date: '2019-08-28'
id: G0426-130819-0002
page: 37789
number: 162
agency: Consellería do Medio Rural
section: III. Outras disposicións.
title: >-
  RESOLUCIÓN do 8 de agosto de 2019 pola que se dá publicidade das persoas
  beneficiarias das axudas concedidas ao abeiro da Orde do 13 de maio de 2019
  pola que se establece o réxime de axudas á apicultura e se convocan para o ano
  2019.
range: Resolución
url: >-
  https://www.xunta.gal/dog/Publicados/2019/20190828/AnuncioG0426-130819-0002_gl.html
---
<p>De conformidade co disposto no artigo 15 da Lei 9/2007, do 13 de xuño, de subvencións de Galicia, e no artigo 17 da Lei 1/2016, do 18 de xaneiro, de transparencia e bo goberno; e dando cumprimento ao artigo 45.1.b) da Lei 39/2015, do 1 de outubro, do procedemento administrativo común das administracións públicas, a Dirección Xeral de Gandaría, Agricultura e Industrias Agroalimentarias, por delegación do conselleiro,</p>
    <p class="dog-titulo">RESOLVE:</p>
    <p>Dar publicidade á resolución de adxudicación das axudas concedidas pola Consellería do Medio Rural ao abeiro da Orde do 13 de maio de 2019 pola que se establece o réxime de axudas á apicultura e se convocan para o ano 2019 que figuran como anexo nesta resolución.</p>
    <p>Santiago de Compostela, 8 de agosto de 2019</p>
    <footer><p>O conselleiro do Medio Rural<br>P.D. (Orde do 17.11.2015; DOG núm. 223, do 23 de novembro)<br>Silvestre José Balseiros Guinarte<br>Director xeral de Gandaría, Agricultura e Industrias Agroalimentarias</p></footer>
    <h2>ANEXO</h2>
    <p>a) Norma reguladora da convocatoria: Orde do 13 de maio de 2019 pola que se establece o réxime de axudas á apicultura e se convocan para o ano 2019 (códigos de procedemento MR506A e MR506B).</p>
    <p>b) Aplicación orzamentaria: 14.04.713E.770.2.</p>
    <p>Crédito orzamentario: 686.741,00 €.</p>
    <p>Esta axuda está cofinanciada polo Fondo Europeo Agrícola de Garantía (Feaga) da UE ata un 50%, o Ministerio de Agricultura, Pesca e Alimentación (Mapa) ata un 25 % e a porcentaxe restante a Xunta de Galicia en virtude do Regulamento (CE) núm. 1308/2013 do Parlamento Europeo e do Consello, do 17 de decembro, e o Real decreto 930/2017, do 27 de outubro, polo que se regula o réxime de axudas á apicultura no marco dos programas nacionais anuais, e se modifica o Real decreto 209/2002, do 22 de febreiro, polo que se establecen normas de ordenación das explotacións apícolas.</p>
    <p>c) Finalidade: </p>
    <p>Poderán ser obxecto das axudas, de acordo coa normativa comunitaria, aquelas actividades ou investimentos que estean recollidos no programa nacional e encamiñadas a acadar os obxectivos das seguintes liñas de actuación:</p>
    <p>– Liña A. Prestar información e asistencia técnica a apicultores e organizacións de apicultores.</p>
    <p>– Liña B. Loita contra as agresións e enfermidades da colmea, en particular contra a varroose.</p>
    <p>– Liña C. Racionalización da transhumancia.</p>
    <p>– Liña E. Medidas de apoio á repoboación da poboación apícola española.</p>
    <p>d) Destinatarios: </p>
    <p>Aquelas persoas físicas ou xurídicas titulares de explotacións apícolas, incluídas aquelas de titularidade compartida recollidas na Lei 35/2011, do 4 de outubro, sobre titularidade compartida das explotacións agrarias e as cooperativas apícolas, organizacións representativas e asociacións de apicultores con personalidade xurídica propia, integradas por apicultores.</p>
    <p>e) Contra a presente resolución, que pon fin á vía administrativa, cabe interpor recurso potestativo de reposición ante o conselleiro do Medio Rural, no prazo dun mes, contado a partir do día seguinte ao da súa notificación de conformidade co establecido no artigo 124 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de octubre).</p>
    <p>Tamén poderá interpoñer directamente, recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir do día seguinte ao da súa notificación.</p>
    <p>f) Beneficiarios e importe concedido:</p>
    <table>
     <tbody>
      <tr>
       <td>Nº expediente</td>
       <td>Entidade</td>
       <td>Adxudicación</td>
      </tr>
      <tr>
       <td>API/2019/32/0013</td>
       <td>Benigno Basteiro Rodríguez</td>
       <td>2.555,62 €</td>
      </tr>
      <tr>
       <td>API/2019/15/0012</td>
       <td>David Iriso Bernárdez</td>
       <td>520,00 €</td>
      </tr>
      <tr>
       <td>API/2019/15/0010</td>
       <td>Mieles Anta, S.L.</td>
       <td>7.202,90 €</td>
      </tr>
      <tr>
       <td>API/2019/27/0021</td>
       <td>Pazo de Lusío, S.L.</td>
       <td>5.061,59 €</td>
      </tr>
      <tr>
       <td>API/2019/27/0009</td>
       <td>Gosto Productores, S.L.</td>
       <td>287,75 €</td>
      </tr>
      <tr>
       <td>API/2019/15/0004</td>
       <td>Asociación Galega de Apicultura</td>
       <td>223.513,80 €</td>
      </tr>
      <tr>
       <td>API/2019/27/0007</td>
       <td>Asociación Provincial Lucense de Apicultura</td>
       <td>64.129,23 €</td>
      </tr>
      <tr>
       <td>API/2019/32/0005</td>
       <td>Asociación Abellas Nais</td>
       <td>37.628,01 €</td>
      </tr>
      <tr>
       <td>API/2019/32/0022</td>
       <td>Asoc. Agrogandeira Apícola e Forestal de Bande</td>
       <td>10.148,00 €</td>
      </tr>
      <tr>
       <td>API/2019/32/0017</td>
       <td>Asociación Galega de Apicultores Profesionais</td>
       <td>15.707,09 €</td>
      </tr>
      <tr>
       <td>API/2019/15/0002</td>
       <td>Asociación Casa do Mel</td>
       <td>11.593,80 €</td>
      </tr>
      <tr>
       <td>API/2019/27/0014</td>
       <td>Euromel, S.C.</td>
       <td>5.290,70 €</td>
      </tr>
      <tr>
       <td>API/2019/32/0001</td>
       <td>Aroamel, S.C.</td>
       <td>1.581,80 €</td>
      </tr>
      <tr>
       <td>API/2019/32/0006</td>
       <td>Agrupación Apícola de Galicia</td>
       <td>301.520,71 €</td>
      </tr>
     </tbody>
    </table>

