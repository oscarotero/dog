---
date: '2021-08-24'
id: L258-180821-0001
page: 42573
number: 162
agency: Concello de Vilaboa
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a reordenación de
  volumes na parcela dotacional e-018 da Casa do Concello de Vilaboa.
range: Anuncio
url: >-
  https://www.xunta.gal/dog/Publicados/2021/20210824/AnuncioL258-180821-0001_gl.html
---
<p>O Pleno da Corporación, na sesión ordinaria do 30 de xullo de 2021, adoptou, entre outros, o seguinte acordo:</p>
    <p>Primeiro. Aprobar definitivamente o estudo de detalle para a reordenación de volumes na parcela dotacional e-018 da Casa do Concello de Vilaboa.</p>
    <p>Segundo. Publicar o acordo de aprobación definitiva no Diario Oficial de Galicia e o texto dos documentos que o integran, así como o índice de planos do estudo de detalle, no Boletín Oficial da provincia.</p>
    <p>Terceiro. Comunicar á consellería competente en materia de urbanismo a aprobación do estudo de detalle, á vez que se lle dá traslado dun exemplar en soporte dixital, debidamente dilixenciado, co fin de ser inscrito no Rexistro do Plan Urbanístico de Galicia.</p>
    <p>A eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei. </p>
    <p>Cuarto. Facultar a Alcaldía para subscribir e asinar toda clase de documentos e, en xeral, para todo o relacionado con este asunto.</p>
    <p>Quinto. O contido íntegro do documento aprobado poderá consultarse no enderezo electrónico http://vilaboa.sedelectronica.es</p>
    <p>Contra o acordo da aprobación definitiva do citado estudo de detalle poderase interpor directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Vilaboa, 3 de agosto de 2021 </p>
    <footer><p>César Poza González<br>Alcalde</p></footer>

