---
date: '2021-08-24'
id: G0596-170821-0001
page: 42403
number: 162
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  ORDE do 9 de agosto de 2021 pola que se publica a ampliación do crédito da
  Orde do 29 de decembro de 2020 pola que se establecen as bases reguladoras
  para a concesión de axudas urxentes de tipo social (AUXS) para evitar os
  cortes de subministración eléctrica aos consumidores vulnerables severos en
  risco de exclusión social, en réxime de concorrencia non competitiva, e se
  procede á súa convocatoria para o ano 2021 (código do procedemento IN414D).
range: Orde
url: >-
  https://www.xunta.gal/dog/Publicados/2021/20210824/AnuncioG0596-170821-0001_gl.html
---
<p>O 20 de xaneiro de 2021 publicouse no Diario Oficial de Galicia a Orde do 29 de decembro de 2020 pola que se establecen as bases reguladoras para a concesión de axudas urxentes de tipo social (AUXS) para evitar os cortes de subministración eléctrica aos consumidores vulnerables severos en risco de exclusión social, en réxime de concorrencia non competitiva, e se procede á súa convocatoria para o ano 2021 (código do procedemento IN414D).</p>
    <p>O 17 de xuño de 2021 publicouse no Diario Oficial de Galicia a Orde do 8 de xuño de 2021 pola que se publica a ampliación do crédito da Orde do 29 de decembro de 2020 pola que se establecen as bases reguladoras para a concesión de axudas urxentes de tipo social (AUXS) para evitar os cortes de subministración eléctrica aos consumidores vulnerables severos en risco de exclusión social, en réxime de concorrencia non competitiva, e se procede á súa convocatoria para o ano 2021 (código de procedemento IN414D).</p>
    <p>No artigo 4 da Orde do 29 de decembro de 2020 prevese un crédito de 1.300.000 € para o financiamento destas axudas, con cargo á aplicación orzamentaria 06.02.733A.480.10 dos orzamentos xerais da Comunidade Autónoma de Galicia para o ano 2021.</p>
    <p>Prevese que se poderá ampliar o crédito máximo destinado a esta convocatoria cando o aumento veña derivado: </p>
    <p>a) Dunha xeración, ampliación ou incorporación de crédito.</p>
    <p>b) Da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Dado que o importe inicial establecido na Orde do 29 de decembro de 2020 e a ampliación recollida na Orde do 8 de xuño non son suficientes para pagar todas as solicitudes e que o prazo de solicitudes non remata ata o 31 de outubro de 2021, cómpre ampliar o importe do crédito destinado ás axudas que poderán ser concedidas ao abeiro da referida orde, coa finalidade de conceder a subvención ao maior número de beneficiarios posibles.</p>
    <p>Segundo o establecido no artigo 30 do Regulamento da Lei de subvencións de Galicia, a ampliación de crédito publicarase nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>Por todo o exposto, no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Ampliar o importe total do crédito das axudas establecidas na Orde do 29 de decembro de 2020 pola que se establecen as bases reguladoras para a concesión de axudas urxentes de tipo social (AUXS) para evitar os cortes de subministración eléctrica aos consumidores vulnerables severos en risco de exclusión social, en réxime de concorrencia non competitiva, e se procede á súa convocatoria para o ano 2021 (código do procedemento IN414D), por un importe de 500.000 €, con cargo á partida orzamentaria 06.02.733A.480.10. Unha vez efectuada esta ampliación, o importe total destas axudas ascende a dous millóns cen mil euros (2.100.000 €).</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 9 de agosto de 2021</p>
    <footer><p>Francisco José Conde López<br>Vicepresidente segundo e conselleiro de <br>Economía, Empresa e Innovación</p></footer>

