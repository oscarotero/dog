---
date: '1999-03-17'
id: '5526'
page: 3096
number: 53
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 25 de febreiro de 1999, da Secretaría Xeral para as Relacións
  cos Medios Informativos, pola que se anuncia a contratación, polo sistema de
  concurso público aberto, da asistencia técnica para a realización dunha
  campaña institucional en prensa e radio, con motivo do Día de Galicia.
range: Resolución
url: 'https://www.xunta.gal/dog/Publicados/1999/19990317/Anuncio5526_gl.html'
---
<p>A Consellería da Presidencia e Administración Pública, por proposta da Secretaría Xeral para as Relacións cos Medios Informativos, convoca o seguinte concurso público aberto. Regularase conforme o disposto na Lei 13/1995, do 13 de maio, de contratos das administracións públicas e demais lexislación concordante.</p>
<p>Obxecto do contrato:</p>
<p>Elaboración de dous orixinais de prensa e dúas cuñas de radio para empregar na realización dunha campaña institucional en prensa e radio con motivo do Día de Galicia, tal e como se expresa no prego de bases.</p>
<p>O orzamento máximo para a realización do citado traballo, IVE incluído, será de 6.500.000 pesetas (39.065,79 euros) con cargo á aplicación orzamentaria 04.08.361A.226.02. Neste orzamento estarán incluídos os impostos e demais gastos inherentes a ela.</p>
<p>Garantías:</p>
<p>-Provisional: non se esixe.</p>
<p>-Definitiva: 4% do orzamento da licitación (260.000 ptas.).</p>
<p>-Clasificación e categoría: non se esixe.</p>
<p>Presentación de ofertas:</p>
<p>a) Prazo: comezará o día seguinte ó da data da publicación desta resolución e rematará ás 14 horas do vixésimo sexto día natural, seguinte ó da publicación no Diario Oficial de Galicia. No caso de que o dito día coincida en día inhábil, o prazo de presentación rematará ás 14 horas do día seguinte hábil.</p>
<p>b) Documentación que hai que presentar: os licitadores presentarán as súas ofertas en tres sobres pechados (A, B e C) e acompañaranse dos documentos previstos no artigo 80 da Lei 13/1995, do 18 de maio, tal e como se especifica no prego de cláusulas administrativas particulares.</p>
<p>c) Lugar de presentación: a documentación entregarase no rexistro xeral da Xunta de Galicia ou no da Secretaría Xeral para as Relacións cos Medios</p>
<p>Informativos (San Caetano-Santiago de Compostela), ou por calquera dos medios admitidos polo artigo 100 do Regulamento xeral de contratación do Estado, segundo Real decreto 1528/1986, do 28 de novembro.</p>
<p>d) Modelo de proposición: a proposición económica formalizarase conforme o modelo que se xunta como anexo I (Modelo de proposición) do prego de cláusulas administrativas particulares.</p>
<p>Apertura de proposicións:</p>
<p>Será realizada pola mesa de contratación na sala da Consellería da Presidencia e Administración Pública ás 13 horas do sexto día hábil seguinte ó do peche do prazo de admisión de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Os documentos de interese para os licitadores, tanto o prego de cláusulas administrativas particulares como o de prescricións técnicas e demais documentación complementaria, estarán á disposición dos licitadores para o seu exame, durante o prazo de presentación de proposicións nos días e horas hábiles de oficina, nas dependencias da Secretaría Xeral para as Relacións cos Medios Informativos, sita nas dependencias do Pazo de Raxoi ou no edificio administrativo de San Caetano, teléfono de aclaracións: 981 54 12 39.</p>
<p>Anuncios:</p>
<p>O custo do anuncio do presente concurso público será por conta do adxudicatario do contrato.</p>
<p>Santiago de Compostela, 25 de febreiro de 1999.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral para as Relacións cos Medios</p>
<p>Informativos</p>

