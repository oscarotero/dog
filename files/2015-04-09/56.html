---
date: '2015-04-09'
id: L385-010415-0001
page: 13714
number: 66
agency: Concello de Verín
section: VI. Anuncios. b) Administración local.
title: ANUNCIO de aprobación definitiva dun proxecto de estudo de detalle.
range: Anuncio
url: >-
  https://www.xunta.gal/dog/Publicados/2015/20150409/AnuncioL385-010415-0001_gl.html
---
<p>Logo de ver os informes favorables emitidos polos servizos técnicos municipais que constan no expediente, segundo o disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, en relación co artigo 22.2.c) da Lei 7/1985, do 2 de abril, de bases do réxime local, o Pleno do Concello de Verín adoptou, con data do 31 de marzo de 2015, o seguinte acordo:</p>
    <p>Primeiro. Aprobar definitivamente o proxecto de estudo de detalle formulado por instancia de Escayolas González Pardo, S.L. e Mario Limia Ascariz, elaborado polo arquitecto Rodolfo Rodríguez Guerra, e que ten por obxecto o reaxuste das aliñacións fixadas polo Plan xeral de ordenación municipal de Verín do 7 de de decembro de 2012, na zona de solo urbano consolidado conformada polas parcelas nº 128 e 130 do polígono 1 do Catastro do Concello de Verín.</p>
    <p>Segundo. Dar cumprimento ao disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia, e, por conseguinte, ordenar a publicación do citado acordo no Diario Oficial de Galicia, e ordear a publicación no Boletín Oficial da provincia de Ourense do documento que, de ser o caso, conteña a normativa e ordenanzas.</p>
    <p>Terceiro. De acordo co disposto no artigo 92.3 da LOUG, comunicar o dito acordo á consellería competente en materia de urbanismo e ordenación do territorio e darlle traslado dunha copia autenticada de dous exemplares do estudo de detalle aprobado definitivamente, con todos os planos e documentos que o integran, debidamente dilixenciados polo secretario do Concello.</p>
    <p>Verín, 31 de marzo de 2015</p>
    <footer><p>Juan Manuel Jiménez Morán<br>Alcalde</p></footer>

