---
date: '2015-04-09'
id: G0003-270315-0001
page: 13624
number: 66
agency: Servizo Galego de Saúde
section: IV. Oposicións e concursos.
title: >-
  ANUNCIO do 18 de marzo de 2015, da Xerencia de Xestión Integrada da Coruña,
  polo que se convoca, para a súa cobertura polo procedemento de provisión de
  avaliación colexiada, unha praza de xefe do Servizo de Neuroloxía.
range: Anuncio
url: >-
  https://www.xunta.gal/dog/Publicados/2015/20150409/AnuncioG0003-270315-0001_gl.html
---
<p>De conformidade co establecido no Decreto 206/2005, do 22 de xullo (<em>Diario Oficial de Galicia</em> número 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (<em>Diario Oficial de Galicia</em> número 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (<em>Diario Oficial de Galicia</em> número 47, do 7 de marzo), e na Orde do 5 de xullo de 2012 (<em>Diario Oficial de Galicia</em> número 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada da Coruña resolve anunciar a convocatoria para a súa cobertura polo procedemento de provisión de avaliación colexiada, dunha praza de xefe do Servizo de Neuroloxía.</p>
    <p>As bases íntegras da convocatoria estarán expostas nos taboleiros de anuncios da Xestión Integrada da Coruña, así como na páxina web do Servizo Galego de Saúde <br>(www.sergas.es). </p>
    <p>O prazo de presentación de solicitudes será de vinte días hábiles, contados a partir do día seguinte ao da publicación desta convocatoria no <em>Diario Oficial de Galicia</em>. As solicitudes, que deberán dirixirse á Xerencia de Xestión Integrada da Coruña, poderán presentarse no Rexistro de Xestión Integrada da Coruña, así como a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>A Coruña, 18 de marzo de 2015</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>
    <h2>ANEXO</h2>
    <p>Denominación do posto: xefe do Servizo de Neuroloxía da Xerencia de Xestión Integrada da Coruña.</p>
    <p>Grupo de clasificación: A1.</p>
    <p>Nº de vacantes: 1.</p>

