---
date: '2014-03-04'
id: G0007-120214-0004
page: 9350
number: 43
agency: Xulgado do Social número 3 de Santiago de Compostela
section: V. Administración de xustiza.
title: EDICTO (25/2014).
range: Edicto
url: >-
  https://www.xunta.gal/dog/Publicados/2014/20140304/AnuncioG0007-120214-0004_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 25/2014 deste xulgado do social, seguido por instancia de Alberto Pena Louzao contra a empresa Forjas de Santiago, S.L., Santín y Otero, S.C. e Salustiano Velo Sabín, sobre reclamación de cantidade, ditouse auto o 11 de febreiro de 2014, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Parte dispositiva.</p>
    <p>Dispoño: despachar orde xeral de execución do título indicado a favor do executante Alberto Pena Louzao fronte a Forjas de Santiago, S.L., Santín y Otero, S.C., parte executada.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interporá no prazo de tres días hábiles seguintes á súa notificación con expresión da/s infracción/s cometida/s na resolución, cumprimento ou incumprimento de presupostos e requisitos procesuais exixidos e/ou oposición á execución despachada nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución impugnada.</p>
    <p>Así o acorda e asina a súa señoría. Dou fe.</p>
    <p>O/a maxistrado/a xuíz. O/a secretario/a xudicial».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Forjas de Santiago, S.L., expido o presente.</p>
    <p>Santiago de Compostela, 11 de febreiro de 2014</p>
    <footer><p>A secretaria xudicial</p></footer>

