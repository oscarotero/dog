---
date: '1995-07-24'
id: 2D5E
page: 5
number: 141
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de xuño de 1995 pola que se conceden axudas para a realización de
  accións de orientación profesional e estímulo da formación empresarial dos
  alumnos que remataron estudios de formación profesional regrada ou de
  educación secundaria obrigatoria no curso 1994-1995, cofinanciadas polo Fondo
  Social Europeo.
range: Orde
url: 'https://www.xunta.gal/dog/Publicados/1995/19950724/Anuncio2D5E_gl.html'
---
<p>Por Orde do 20 de marzo de 1995 (DOG do 12 de abril) convocáronse axudas para a realización de actividades de formación empresarial dos alumnos que remataron estudios de formación profesional regrada ou de educación secundaria obrigatoria, da Comunidade Autónoma.</p>
<p>Vista a proposta da comisión de selección prevista no artigo 6º da devandita orde,</p>
<p>RESOLVO:</p>
<p>Primeiro.-Conceder, con cargo ós conceptos orzamentarios 07.04.322P.483.04 e 07.04.322P.483.09 da Dirección Xeral de Ensinanzas Profesionais e Formación de Adultos, as axudas que se relacionan no anexo I.</p>
<p>Segundo.-Denegar, polas causas que se indican, as solicitudes que se relacionan no anexo II.</p>
<p>Terceiro.-De conformidade co punto oitavo da Orde do 20 de marzo de 1995, as axudas serán aboadas do seguinte xeito:</p>
<p>-O 10% da contía subvencionada logo da aceptación da devandita subvención, certificación do comezo da actividade por parte do director do centro onde se realiza esta, calendario das actividades e relación nominal e DNI dos asistentes e dos relatores.</p>
<p>-O 70% en concepto de pagamentos parciais.</p>
<p>-A cantidade restante librarase unha vez finalizada a actividade no momento da súa completa xustificación e entrega da súa memoria (en todo caso, antes do 6 de outubro), xuntando certificación de percibir ou non outras axudas e subvencións para a finalidade subvencionada, para o efecto do disposto no artigo 78.3º da Lei 11/1992, do 7 de outubro, de réxime orzamentario.</p>
<p>Cuarto.-Nas convocatorias públicas, publicidade e propaganda das accións que se desenvolven ó abeiro desta orde, así como os lugares nos que se realizan as referidas accións, deberá figurar que están cofinanciadas pola Xunta de Galicia, Consellería de Educación e Ordenación Universitaria, e o Fondo Social Europeo, tódalas denominacións cos seus respectivos anagramas.</p>
<p>Quinto.-Contra a presente orde, que esgota a vía administrativa, poderase interpor recurso contencioso-administrativo, previsto na Lei reguladora da xurisdicción contencioso-administrativa, do 27 de decem</p>
<p>bro de 1956, perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 8 de xuño de 1995.</p>
<p>Juan Piñeiro Permuy</p>
<p>Conselleiro de Educación e</p>
<p>Ordenación Universitaria</p>
<p>95-4178</p>

