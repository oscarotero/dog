---
date: '2015-02-24'
id: CA04-030215-0004
page: 7769
number: 37
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de xaneiro de 2015, da Xefatura Territorial da Coruña, pola
  que se somete a información pública a petición de autorización administrativa
  previa e de construción dunha instalación eléctrica no concello das Pontes de
  García Rodríguez (expediente IN407A 2014/207-1).
range: Resolución
url: >-
  https://www.xunta.gal/dog/Publicados/2015/20150224/AnuncioCA04-030215-0004_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: avda de Arteixo, nº 171, 15007 A Coruña.</p>
    <p>Denominación: recuamento de MT en Mina, As Pontes (expediente 593/2007).</p>
    <p>Situación: As Pontes de García Rodríguez.</p>
    <p>Características técnicas:</p>
    <p>Liña de media tensión aérea Tesouro (MOL-816, a 20 kV), cunha lonxitude total de 1.609 m (401 m existentes), condutor tipo LA-56, coa orixe e final:</p>
    <p>Afección nº 1: tramo entre os CT Mourela e o CT A. Machado (expediente 83/02).</p>
    <p>Afección nº 2, 3 e 4: instalarase un seccionador SXS.</p>
    <p>Afección nº 5: acondicionamento de apoio existente avanzado, este apoio nº 19-5 en dirección ao nº 19-4, subestación Tesouro, tres metros mantendo altura e dirección.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2ª planta, 15071 A Coruña, no prazo de vinte días a partir do día seguinte ao da última publicación da presente resolución.</p>
    <p>A Coruña, 29 de xaneiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

