---
date: '2021-01-13'
id: G0426-211220-0003
page: 1709
number: 7
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de decembro de 2020, do Xurado Provincial de Clasificación de
  Montes Veciñais en Man Común de Pontevedra, polo que se publica a resolución
  da Sentenza 291/2019 que dimana do procedemento ordinario 395/2018 sobre unha
  exclusión no expediente de clasificación do monte en man común denominado
  Fenteira ou Chibadeiro, da veciñanza do lugar de Asperelo, concello de
  Rodeiro.
range: Anuncio
url: >-
  https://www.xunta.gal/dog/Publicados/2021/20210113/AnuncioG0426-211220-0003_gl.html
---
<p>O Xulgado do Contencioso-Administrativo número 2 de Pontevedra, mediante oficio con data do dous de decembro de dous mil vinte remitiu á Xefatura Territorial da Consellería do Medio Rural de Pontevedra a providencia de execución definitiva 16/2020 para que se publique no <em>Diario Oficial de Galicia</em> o resultado do procedemento ordinario 395/2018.</p>
    <p>O 27 de febreiro de 2020, o Xurado Provincial de Clasificación de Montes Veciñais en Man Común de Pontevedra (en diante, XPCMVMC), celebrou unha reunión na que se deu conta no punto 6 da orde do día da Sentenza número 291/2019, do 27 de decembro de 2019, ditada polo Xulgado do Contencioso-Administrativo número 2 de Pontevedra no procedemento ordinario 395/2018 interposto por María de los Ángeles Baldonedo Rodríguez contra o XPCMVMC de Pontevedra e Manuel Cambeiro García.</p>
    <p>A sentenza estima a demanda interposta por María de los Ángeles Baldonedo Rodríguez contra a Resolución do 16 de outubro de 2018 do XPCMVMC de Pontevedra, en que dita a seguinte resolución:</p>
    <p>«Que, estimando o recurso contencioso-administrativo presentado pola procuradora María Belén Álvarez Sánchez, en representación de María de los Ángeles Baldonedo Rodríguez, contra a Resolución do 16 de outubro de 2018, do Xurado Provincial de Clasificación de Montes Veciñais en Man Común de Pontevedra, que desestima o recurso de reposición contra a Resolución do 20 de decembro de 2017, que acordou clasificar como monte en man común o monte denominado Fenteira ou Chibadeiro a favor dos veciños do lugar de Asperelo, da parroquia de San Martiño de Asperelo, excluíndo da superficie a clasificar a parcela con referencia catastral 6047A120011530000LO (polígono 120, parcela 1153, coa cabida de 1,8760 ha), debo anular a referida resolución en canto á parcela que foi incluída como monte en man común e que a demandante sinala como da súa titularidade».</p>
    <p>A sentenza deveu firme mediante dilixencia de ordenación do letrado da Administración de xustiza do 29 de xaneiro de 2020.</p>
    <p>Pontevedra, 17 de decembro de 2020</p>
    <footer><p>Antonio Crespo Iglesias<br>Presidente do Xurado Provincial de Clasificación <br>de Montes Veciñais en Man Común de Pontevedra</p></footer>

