---
date: '2012-02-20'
id: CA01-130212-12189
page: 6287
number: 35
agency: Consellería de Facenda
section: IV. Oposicións e concursos.
title: >-
  RESOLUCIÓN do 6 de febreiro de 2012, do tribunal designado para xulgar o
  proceso selectivo para o ingreso no corpo auxiliar da Xunta de Galicia,
  subgrupo C2, pola que se adoptan diversos acordos.
range: Resolución
url: >-
  https://www.xunta.gal/dog/Publicados/2012/20120220/AnuncioCA01-130212-12189_gl.html
---
<p>Na sesión que tivo lugar o día 6 de febreiro de 2012, o tribunal nomeado pola Orde do 16 de novembro de 2011 (DOG número 221, do 18 de novembro), para cualificar o proceso selectivo para o ingreso no corpo auxiliar da Xunta de Galicia, subgrupo C2, convocado pola Orde do 21 de xullo de 2011 (DOG número 142, do 26 de xullo), e de conformidade co disposto nas bases da convocatoria, adoptou os seguintes acordos:</p>
    <p>Primeiro. Modificar, baseándose nas alegacións presentadas, as puntuacións obtidas no primeiro exercicio da fase de oposición de dous opositores, que quedan como segue:</p>
    <table>
     <tbody>
      <tr>
       <td>DNI</td>
       <td>Apelidos e nome</td>
       <td>Puntuación</td>
      </tr>
      <tr>
       <td>34968725P</td>
       <td>Ramón Ruiz Nieto</td>
       <td>15,35</td>
      </tr>
      <tr>
       <td>52936488X</td>
       <td>Irene López Sampedro</td>
       <td>11,07</td>
      </tr>
     </tbody>
    </table>
    <p>Segundo. Desestimar na súa totalidade as restantes alegacións presentadas en relación coas puntuacións do primeiro exercicio.</p>
    <p>Terceiro. Realizar os trámites oportunos para a publicación destes acordos no recinto da Feira Internacional de Silleda, no taboleiro de anuncios do Servizo de Información e Atención ao Cidadán da Consellería de Presidencia, Administracións Públicas e Xustiza e na páxina web da Xunta de Galicia (www.xunta.es).</p>
    <p>Cuarto. Que o segundo exercicio do proceso selectivo para o ingreso no corpo auxiliar da Xunta de Galicia, subgrupo C2, se realizará o día 25 de febreiro de 2012 no auditorio do recinto da Feira Internacional de Silleda, en chamamento único que se iniciará ás 11.00 horas.</p>
    <p>Os/as aspirantes terán que presentarse provistos de DNI ou documento fidedigno acreditativo da súa identidade, ao xuízo do tribunal. Así mesmo, deberán ir provistos/as de lapis do número 2 e goma de borrar.</p>
    <p>Cada pregunta contará con catro (4) respostas alternativas, das cales só unha delas será a correcta.</p>
    <p>Non se permitirá no recinto onde se realice o exercicio o acceso e tenza de teléfonos móbiles, axendas ou demais dispositivos de carácter electrónico. Así mesmo, queda prohibido o acceso ao recinto con calquera outro material ou instrumento de que se poida valer o/a aspirante para auxiliarse na realización do exercicio. Advírtese que non haberá servizo de recollida de teléfonos móbiles.</p>
    <p>Quinto. Contra estes acordos poderá interpoñerse recurso de alzada segundo o previsto nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 6 de febreiro de 2012.</p>
    <footer><p>Alfonso Blasco García<br>Presidente do tribunal</p></footer>

