---
date: '2003-10-01'
id: 1C0E2
page: 12
number: 190
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 22 de agosto de 2003 pola que se autoriza a transmisión mortis causa
  da concesión da batea B. Paz VI.
range: Orde
url: 'https://www.xunta.gal/dog/Publicados/2003/20031001/Anuncio1C0E2_gl.html'
---
<p>Visto o expediente instruído para efectos de transmisión da batea B. Paz VI e da concesión administrativa que o ampara, resulta:</p>
<p>A) Antecedentes de feito:</p>
<p>Primeiro.-Mediante escrito de data 18-4-2002, Aurora Lesende Rey solicitou autorización para a transmisión da concesión da batea B. Paz VI.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente, son favorables.</p>
<p>B) Fundamentos xurídicos:</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, y coa Orde do 14 de xuño de 1999 de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, por proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
<p>Autoriza-la transmisión mortis causa, a favor de Aurora Lesende Rey, Manuel Ángel, Leonor e Mª Dolores Galbán Lesende, da concesión que se indica a continuación:</p>
<p>Identificación:</p>
<p>Tipo: batea.</p>
<p>Nome: B. Paz VI.</p>
<p>Localización:</p>
<p>Cuadrícula nº: 61.</p>
<p>Polígono: E.</p>
<p>Distrito: Caramiñal (A Coruña).</p>
<p>Especies autorizadas:</p>
<p>Mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 10-1-1968 (BOE/DOG nº 19, do 22-1-1968).</p>
<p>Remate da vixencia: 22-1-2008.</p>
<p>Actuais titulares: Manuel Galbán Franco (33197337-B) e Aurora Lesende Rey (76497047-J).</p>
<p>Novos titulares: Aurora Lesende Rey (76497047-J), 3/6 pro indivisos; Manuel Ángel Galbán Lesende (33281096-G), 1/6 pro indiviso; Leonor Galbán Lesende (76966925-R), 1/6 pro indiviso e Mª Dolores Galbán Lesende (52937037-F), 1/6 pro indiviso restante.</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
<p>Terceira.-Os novos titulares da concesión quedan subrogados nos dereitos e obrigas dos anteriores, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común y o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 22 de agosto de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Beatriz Mato Otero</p>
<p>Delegada territorial da Coruña</p>

