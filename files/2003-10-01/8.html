---
date: '2003-10-01'
id: 1C072
page: 12
number: 190
agency: AXENCIA GALEGA DE DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 25 setembro de 2003 pola que se publica o Regulamento do premio
  Agader ó embelecemento do medio rural galego e se convoca o premio
  correspondente ó ano 2003.
range: Resolución
url: 'https://www.xunta.gal/dog/Publicados/2003/20031001/Anuncio1C072_gl.html'
---
<p>Na Lei 5/2000, do 28 de decembro, de medidas fiscais e de réxime orzamentario e administrativo (DOG nº 251, do 29 de decembro), disponse a creación da Axencia Galega de Desenvolvemento Rural (Agader) como o instrumento básico de actuación da Xunta de Galicia no fomento e coordinación do desenvolvemento do territorio rural galego para mellora-las condicións de vida e evita-lo despoboamento dese territorio.</p>
<p>Dentro dos obxectivos da Axencia Galega de Desenvolvemento Rural atópase a mobilización da iniciativa privada coa finalidade de impulsa-lo desenvolvemento das áreas rurais. Neste sentido, entre os traballos que está a levar a cabo Agader, cabe sinala-la posta en práctica de actuacións públicas complementarias que animen a participación privada e contribúan á conservación do contorno rural.</p>
<p>En consonancia con todo o anterior, o Consello de Dirección do 19 de setembro de 2003, aprobou o Regulamento do premio Agader ó embelecemento do medio rural galego. Así mesmo, aprobou a con</p>
<p>vocatoria para o ano 2003 e acordou delegar na directora xeral de Agader a facultade para levar a cabo as actuacións precisas para o desenvolvemento da convocatoria e a concesión do premio Agader ó embelecemento do medio rural galego.</p>
<p>De acordo co exposto,</p>
<p>RESOLVO:</p>
<p>Primeiro.-Regulamento.</p>
<p>Publícase o Regulamento do premio Agader ó embelecemento do medio rural galego, que figura como anexo desta resolución.</p>
<p>Segundo.-Convocatoria de 2003.</p>
<p>Faise pública a convocatoria do premio Agader ó embelecemento do medio rural galego correspondente ó ano 2003, que se suxeitará ás normas contidas no regulamento que figura como anexo desta resolución.</p>
<p>O prazo de presentación de candidaturas rematará ás 14 horas do día 17 de novembro de 2003.</p>
<p>O premio constará dun diploma e unha dotación en metálico de 12.000 A.</p>
<p>Ademais haberá dous accésit, que terán unha dotación en metálico de 3.000 A cada un.</p>
<p>Santiago de Compostela, 25 de setembro de 2003.</p>
<p>Belén Hernández Lafuente</p>
<p>Directora xeral de Agader</p>
<p>ANEXO</p>
<p>Regulamento do premio Agader ó embelecemento do medio rural galego</p>
<p>Artigo 1º.-O premio Agader ó embelecemento do medio rural galego poderá concederse á parroquia, localidade, aldea, núcleo de poboación ou grupo humano da Comunidade Autónoma de Galicia que destacase de xeito notable polo embelecemento e coidado do medio rural, así como pola defensa e conservación do seu contorno natural ou ecolóxico, do seu patrimonio histórico, cultural ou artístico ou na realización de obras comunais ou outras manifestacións de solidariedade extraordinaria.</p>
<p>Artigo 2º.-Os grupos de acción local de Galicia, institucións, entidades, empresas, así como os cidadáns que o desexen, poderán presentar propostas razoadas de candidaturas ó premio Agader ó embelecemento do medio rural galego durante o prazo que determine a axencia na correspondente convocatoria.</p>
<p>As propostas poderán ser enviadas por correo certificado, correo electrónico (infoAgader*xunta.es) ou presentadas na sede de Agader, avda. do Camiño Francés, 10-baixo-15771 Santiago de Compostela (A Coruña).</p>
<p>Artigo 3º.-A documentación que deberá ser incluída na presentación de cada candidatura é a seguinte:</p>
<p>1. Proposta formal, explicando os motivos polos que se presenta a candidatura.</p>
<p>2. Documentación acerca da parroquia, localidade, aldea, núcleo de poboación ou grupo humano proposto.</p>
<p>Poden presentarse tamén, se se considera oportuno, apoios á candidatura e, en xeral, cantos datos e información se consideren axeitados para fortalece-la proposta.</p>
<p>Artigo 4º.-As propostas de candidaturas que non cumpran os requisitos anteriores non serán admitidas.</p>
<p>En todo caso, a documentación presentada non será devolta, nin se manterá correspondencia sobre ela.</p>
<p>Artigo 5º.-En cada convocatoria o premio terá o seu propio xurado. Os membros deste serán designados por Agader, que determinará, de entre aqueles, quen será o secretario.</p>
<p>Artigo 6º.-Na primeira xuntanza do xurado o secretario declararao constituído. A continuación elixirase o presidente do xurado de entre os seus membros.</p>
<p>Correspóndelle ó presidente dirixi-las deliberacións e, se é o caso, as votacións que se produzan, e ó secretario, con voz e sen voto, levantar acta das sesións e interpreta este regulamento.</p>
<p>Artigo 7º.-O xurado será libre para elixir entre as candidaturas presentadas ou outorga-lo premio a outra parroquia, localidade, aldea, núcleo de</p>
<p>poboación ou grupo humano presentado documentalmente polos membros do xurado.</p>
<p>Artigo 8º.-O premio outorgarase á candidatura que obteña a maioría dos votos do xurado. O voto deberá ser emitido persoalmente por cada un dos membros do xurado durante as xuntanzas formais que este celebre. No caso de empate decidirá o voto do presidente.</p>
<p>Artigo 9º.-O premio será outorgado a unha soa parroquia, localidade, aldea, núcleo de poboación ou grupo humano. Excepcionalmente poderá ser compartido.</p>
<p>Artigo 10º.-O xurado poderá declarar deserto o premio.</p>
<p>Artigo 11º.-O premio Agader ó embelecemento do medio rural galego constará dun diploma e da dotación en metálico que se estableza na convocatoria anual correspondente. Ademais do premio, o xurado poderá conceder dous accesits, que terán a dotación económica que se estableza na convocatoria anual correspondente.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

