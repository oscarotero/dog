---
date: '2003-10-01'
id: 1C08A
page: 12
number: 190
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 12 de setembro de 2003, do Servicio Provincial de Estradas da
  Coruña, pola que se sinala a data para o levantamento de actas previas á
  ocupación dos bens afectados polas obras de acondicionamento da estrada C-545.
  Treito: Baio-Zas, clave AC/01/001.01.2, termo municipal de Zas.
range: Resolución
url: 'https://www.xunta.gal/dog/Publicados/2003/20031001/Anuncio1C08A_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma Galega no desenvolvemento lexislativo e a execución da lexislación do Estado en materia de expropiación forzosa.</p>
<p>As obras indicadas no encabezamento desta resolución atópanse incluídas no programa de obras que se van realizar con cargo ó programa 413-B construcción, conservación e explotación de estradas.</p>
<p>Con data do 18 de xullo do 2003, o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o proxecto de trazado das obras</p>
<p>AC/01/001.01.2 acondicionamento da estrada C-545. Treito: Baio-Zas.</p>
<p>Con data do 24 de xullo de 2003 a Xunta de Galicia procedeu a declara-la utilidade pública e urxente a ocupación dos bens e dereitos necesarios para efectos de expropiación para a mencionada obra por Decreto 337/2003, publicado no DOG nº 152, con data do 7 de agosto de 2003.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do Regulamento para a súa aplicación, este servicio, en uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Zas, para que comparezan nos lugares, as datas e as horas que se detallan a continuación, co fin de proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuízos determinantes da rápida ocupación, sen prexuízo de se trasladaren ó lugar dos predios se se considera necesario.</p>
<p>Local: edificio da antigua Cámara Agraria.</p>
<p>Día 27 de outubro de 2003 de 10.00 a 13.30 horas de: Agra García, Aurora, a Espasandín Freire, Mercedes.</p>
<p>Día 28 de outubro de 2003 de 10.00 a 13.30 horas de: Espasandín García, Edelmiro, a Mata Rial, María del Carmen.</p>
<p>Día 29 de outubro de 2003 de 10.00 a 13.30 horas de: Mato Rodríguez, José María, a Rial Fondo, Esperanza.</p>
<p>Día 30 de outubro de 2003 de 10.00 a 13.30 horas de: Rial Lema, Carmen, a Vilariño Amado, Fernando.</p>
<p>A relación de titulares cos bens e dereitos afectados, así como o plano parcelario correspondente estarán expostos no Concello de Zas, e no Servicio Provincial de Estradas da Coruña (praza Luis Seoane, s/n, 8ª planta, 15071 A Coruña).</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, DNI e o último recibo da contribución, podendo facerse acompañar, pola súa conta, se o estiman oportuno dos seus peritos e notarios.</p>
<p>Así mesmo e no cumprimento do establecido no artigo 56 do regulamento da Lei de expropiación forzosa, ábrese información pública durante un prazo de 15 días naturais, contados a partir do seguinte ó da publicación desta resolución e ata o momento do levantamento da acta previa á ocupación correspondente, co fin de que os interesados poidan formular por escrito, ante este Servicio Provincial de Estradas da Coruña, praza Luis Seoane s/n, 8ª planta, as alegacións que consideren pertinentes con obxec</p>
<p>to de emendar posibles erros padecidos ó relaciona-los bens afectados pola urxente ocupación.</p>
<p>A Coruña, 12 de setembro de 2003.</p>
<p>P.A.</p>
<p>Antonio Barredo Martínez</p>
<p>Xefe negociado zona 3ª</p>

