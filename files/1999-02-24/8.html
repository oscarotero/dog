---
date: '1999-02-24'
id: 454E
page: 2
number: 38
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 17 de febreiro de 1999 pola que se convocan catro cursos, unhas
  xornadas e un seminario de formación en materia de consumo.
range: Resolución
url: 'https://www.xunta.gal/dog/Publicados/1999/19990224/Anuncio454E_gl.html'
---
<p>No uso das atribucións conferidas pola Lei 4/1987, do 27 de maio, de creación da Escola Galega de Administración Pública, e pola Lei 10/1989, do 10 de xullo, de modificación da anterior, convócanse, en colaboración co Instituto Galego de Consumo, os cursos, xornadas e mailo seminario indicados no anexo I á presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos, xornadas e no seminario deberá presentar, cuberta en tódolos epígrafes que corresponda, a instancia que, como modelo, se recolle no anexo II desta resolución.</p>
<p>2. A falsidade ou a ocultación de datos esenciais para a selección dos aspirantes dará lugar á exclusión automática do curso que se solicita, así como á imposibilidade de participar en ningún curso no seguinte ano.</p>
<p>3. O prazo de presentación de instancias será de quince días contados desde o seguinte ó da publicación da presente resolución.</p>
<p>4. As solicitudes de admisión ó curso axustaranse ó modelo recollido no anexo II desta resolución e dirixiranse á Escola Galega de Administración Pública, polígono das Fontiñas, rúa de Madrid, 2-4. 15707 Santiago de Compostela. As instancias presentaranse no rexistro da EGAP, podéndose utilizar, así mesmo, os sistemas previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada actividade do referido anexo I.</p>
<p>Terceira.-Selección.</p>
<p>1. Os criterios selectivos que se utilizarán serán os recollidos no anexo I para cada unha das actividades programadas.</p>
<p>2. As relacións de seleccionados para participar nos cursos publicaranse nos taboleiros de anuncios da EGAP e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificado de asistencia.</p>
<p>Outorgaráselle-lo certificado de asistencia ós alumnos que participen con regularidade nas actividades programadas. É obrigatoria a asistencia e puntualidade a tódalas sesións previstas dos cursos. Toda inasistencia a clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento das actividades anunciadas co fin de adaptalas ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 17 de febreiro de 1999.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Xornadas sobre campañas de inspección.</p>
<p>1. Obxectivos:</p>
<p>A análise das extratexias de actuación e unificación de criterios no desenvolvemento das campañas de inspección nacionais e autonómicas para 1999.</p>
<p>2. Destinatarios:</p>
<p>Persoal de control de mercado con responsabilidade no desenvolvemento das campañas de inspección.</p>
<p>3. Nº de edicións: 4.</p>
<p>4. Duración: 4 horas lectivas cada xornada.</p>
<p>5. Lugar e datas de realización:</p>
<p>Nos servicios provinciais de consumo:</p>
<p>A Coruña: 3 de marzo.</p>
<p>Lugo: 4 de marzo.</p>
<p>Ourense: 5 de marzo.</p>
<p>Pontevedra: 8 de marzo.</p>
<p>6. Contidos:</p>
<p>Análise dos protocolos das campañas de inspección autonómicas e nacionais.</p>
<p>Curso: aluguer e compra de vivenda.</p>
<p>1. Obxectivos:</p>
<p>Profundar no estudio dos dereitos e deberes dos consumidores e usuarios no relativo á información sobre aluguer e compra de vivenda.</p>
<p>2. Destinatarios:</p>
<p>Responsables de información ó consumidor nas administracións local e autonómica e das asociacións de consumidores.</p>
<p>3. Duración: 8 horas lectivas.</p>
<p>4. Lugar e datas de realización:</p>
<p>Escola Galega de Administración Pública en Santiago de Compostela os días 1 e 2 de marzo.</p>
<p>5. Contidos:</p>
<p>A problemática do consumidor como arrendatario da vivenda. Información previa á compra da vivenda. As garantías na compra da vivenda. Os seguros e a vivenda.</p>
<p>Curso básico de consumo.</p>
<p>1. Obxectivos:</p>
<p>Proporcionar unha formación básica no ámbito de consumo.</p>
<p>2. Destinatarios:</p>
<p>Persoal das administracións autonómica e local e das asociacións de consumidores con responsabilidade na información e formación do consumidor.</p>
<p>3. Nº de edicións: 4.</p>
<p>4. Duración: 8 horas lectivas, en horario de 16 a 20 horas.</p>
<p>5. Lugar e datas de realización:</p>
<p>A Coruña: Servicio Provincial de Consumo o 22 e 23 de marzo.</p>
<p>Lugo: Servicio Provincial de Consumo o 24 e 25 de marzo.</p>
<p>Ourense: Servicio Provincial de Consumo o 29 e 30 de marzo.</p>
<p>Pontevedra: Servicio Provincial de Consumo 31 de marzo e 1 de abril.</p>
<p>6. Contido:</p>
<p>Vías de resolución. Papel das asociacións de consumidores e das oficinas municipais de información ó consumidor (OMIC) no ámbito da educación. Deseño de actividades de formación. Xestión da información.</p>
<p>Curso sobre actualización normativa en materia de consumo.</p>
<p>1. Obxectivos:</p>
<p>Dar a coñece-la normativa recente, europea, nacional e autonómica de interese para os responsables de información e defensa do consumidor.</p>
<p>2. Destinatarios:</p>
<p>Persoal da Administración autonómica, local e asociacións de consumidores con responsabilidade en información e defensa do consumidor.</p>
<p>3. Duración: 16 horas lectivas (8 teóricas e 8 prácticas), en horario de mañá e tarde.</p>
<p>4. Lugar e datas de realización:</p>
<p>Escola Galega de Administración Pública, os días 19 e 20 de abril.</p>
<p>5. Contidos:</p>
<p>Análise da normativa recente europea, nacional e autonómica no ámbito da protección e defensa do consumidor.</p>
<p>Curso: arbitraxe de consumo.</p>
<p>1. Obxectivos:</p>
<p>Proporcionar unha formación xurídica e técnica ás persoas destinadas para actuar como árbitros, e ás que no futuro poidan actuar, para resolve-los litixios de consumo a través da vía arbitral.</p>
<p>2. Destinatarios:</p>
<p>Persoal da Administración autonómica e das asociacións de consumidores que actúen ou poidan actuar como árbitros nos distintos colexios arbitrais da Xunta Arbitral de Consumo de Galicia.</p>
<p>3. Duración: 16 horas lectivas (8 teóricas e 8 prácticas), en horario de mañá e tarde.</p>
<p>4. Lugar e datas de realización:</p>
<p>Escola Galega de Administración Pública, os días 24, 25, 26 e 27 de maio.</p>
<p>6. Contidos:</p>
<p>O R.D. 636/1993 e a súa posible modificación. Necesidade e obxectivos desta. Competencia territorial das xuntas: conflictos. A publicidade do logotipo. Problemas de publicidade enganosa. Relación entre procedemento sancionador e procedemento arbitral. Estatuto xurídico dos árbitros. O convenio arbitral: causas de inadmisión e excepcións. Casos prácticos.</p>
<p>II Seminario sobre liberalización de servicios básicos ó cidadán.</p>
<p>1. Obxectivos:</p>
<p>Informar sobre as consecuencias para o consumidor coa liberalización dos servicios económicos de interese xeral.</p>
<p>2. Destinatarios:</p>
<p>Persoal da Administración autonómica, local e das asociacións de consumidores.</p>
<p>3. Duración: 12 horas lectivas en horario de 16 a 20 horas.</p>
<p>4. Lugar e datas de realización:</p>
<p>Escola Galega de Administración Pública os días 12, 13 e 14 de abril.</p>
<p>6. Contidos básicos:</p>
<p>Os efectos da liberalización nos servicios de subministración dos derivados licuados do petróleo. A liberalización dos servicios postais.</p>

