---
date: '2015-07-21'
id: G0164-160715-0002
page: 30437
number: 136
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 14 de xullo de 2015 pola que se modifican parcialmente a
  Resolución do 3 de xullo de 2015 e a Resolución do 8 de abril de 2015 pola que
  se adxudican as axudas do anexo I, modalidade A, da Orde do 24 de xullo de
  2014 pola que se establecen as bases para a concesión, en réxime de
  concorrencia competitiva, das axudas de apoio á etapa de formación posdoutoral
  do Plan galego de investigación, innovación e crecemento 2011-2015 (Plan I2C)
  para o ano 2014, e se procede á súa convocatoria.
range: Resolución
url: >-
  https://www.xunta.gal/dog/Publicados/2015/20150721/AnuncioG0164-160715-0002_gl.html
---
<p>A Orde do 24 de xullo de 2014 (DOG núm. 147, do 5 de agosto) establece as bases polas que se rexerá a concesión das axudas de apoio á etapa de formación posdoutoral, no marco do Plan galego de investigación, innovación e crecemento 2011-2015 (Plan I2C) para o ano 2014, en réxime de concorrencia competitiva. No anexo I da dita orde recóllese a modalidade A destas axudas.</p>
    <p>Pola Resolución do 8 de abril de 2015 (DOG núm. 71, do 16 de abril), adxudícanse as axudas posdoutorais, modalidade A, ás universidades do Sistema universitario de Galicia (SUG) que contraten os/as candidatos/as seleccionados/as que aparecen na dita resolución.</p>
    <p>No artigo 14 da orde de convocatoria establécese que, no caso de que se produza algunha renuncia, se poderán adxudicar as axudas aos solicitantes da lista de espera, sempre que a renuncia se produza dentro do prazo de tres meses a partir da data de resolución de concesión, e que a persoa substituta quedará suxeita ás mesmas condicións durante o tempo de aproveitamento da axuda.</p>
    <p>Pola Resolución do 3 de xullo de 2015 modificouse parcialmente a Resolución do 8 de abril e adxudicáronse as axudas correspondentes ás renuncias producidas ata ese momento aos solicitantes da lista de agarda.</p>
    <p>En consecuencia, atendendo á nova renuncia recibida na Consellería de Cultura, Educación e Ordenación Universitaria,</p>
    <h2>RESOLVO:</h2>
    <p>Primeiro. Aceptar a renuncia presentada polo seguinte solicitante adxudicado na Resolución do 3 de xullo de 2015:</p>
    <table>
     <tbody>
      <tr>
       <td>Nº expediente</td>
       <td>Universidade</td>
       <td>1º apelido</td>
       <td>2º apelido</td>
       <td>Nome</td>
       <td>DNI</td>
       <td>Rama de coñecemento</td>
       <td>Nota avaliación</td>
       <td>Zona 1º ano</td>
       <td>Zona 2º ano</td>
      </tr>
      <tr>
       <td>ED481B 2014/167-0</td>
       <td>USC</td>
       <td>Alonso</td>
       <td>García</td>
       <td>Isaac</td>
       <td>*****187T</td>
       <td>Ciencias</td>
       <td>81</td>
       <td>2</td>
       <td>2</td>
      </tr>
     </tbody>
    </table>
    <p>Segundo. Adxudicar a axuda ao seguinte solicitante da lista de espera:</p>
    <table>
     <thead>
      <tr>
       <td>Nº expediente</td>
       <td>Universidade</td>
       <td>1º apelido</td>
       <td>2º apelido</td>
       <td>Nome</td>
       <td>DNI</td>
       <td>Rama de coñecemento</td>
       <td>Nota avaliación</td>
       <td>Zona 1º ano</td>
       <td>Zona 2º ano</td>
      </tr>
     </thead>
     <tbody>
      <tr>
       <td>ED481B 2014/024-0</td>
       <td>USC</td>
       <td>Freire</td>
       <td>Aradas</td>
       <td>Ana María</td>
       <td>*****964D</td>
       <td>Ciencias da Saúde</td>
       <td>77</td>
       <td>2</td>
       <td>2</td>
      </tr>
     </tbody>
    </table>
    <p>O contrato deberá formalizarse entre o día 1 e o 31 de agosto de 2015.</p>
    <p>Terceiro. Declarar extinguida a lista de espera. </p>
    <p>Cuarto. O artigo 10 da orde de convocatoria establece que as universidades serán as encargadas do pagamento dos correspondentes contratos, así como da presentación da xustificación ante a Secretaría Xeral de Universidades para o libramento das axudas.</p>
    <p>Segundo o establecido no artigo 45.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, transcorrido o prazo establecido de xustificación sen se ter presentado ante o órgano administrativo competente, este requirirá o beneficiario para que no prazo improrrogable de dez días a presente. A falta de presentación da xustificación comportará a perda do dereito ao cobramento parcial ou total da subvención, a exixencia do reintegro e demais responsabilidades establecidas na Lei de subvencións de Galicia.</p>
    <p>Quinto. Contra esta resolución, que esgota a vía administrativa, os/as interesados/as poderán interpoñer recurso potestativo de reposición ante o conselleiro de Cultura, Educación e Ordenación Universitaria no prazo dun mes a partir do día seguinte ao da publicación da resolución no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo no prazo de dous meses ante a Sala do Contencioso-Administrativo do Tribunal Superior de Xustiza de Galicia, de conformidade cos artigos 19 e 46 da Lei 29/1998, do 13 de xullo, da xurisdición contencioso-administrativa.</p>
    <p>Santiago de Compostela, 14 de xullo de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

