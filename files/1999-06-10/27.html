---
date: '1999-06-10'
id: A252
page: 7321
number: 110
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 23 de abril de 1999 pola que se lle notifica o laudo da Xunta
  Arbitral de Consumo de Galicia do 18 de febreiro de 1999 á empresa Europea de
  Gas Butano, S.L. por ser devolto polo servicio de correos por resultar ausente
  o seu destinatario.
range: Cédula
url: 'https://www.xunta.gal/dog/Publicados/1999/19990610/AnuncioA252_gl.html'
---
<p>De conformidade co establecido no artigo 59.4º da lei 30/1992, do 26 de novembro, de réxime xurídico das administracións públicas e do procedemento administrativo común, po la presente cédula ponse en coñecemento da empresa Europea de Gas Butano, S.L. o laudo arbitral dictado, o día 18 de febreiro de 1999, polo colexio arbitral nomeado para resolve-la reclamación formulada por Manuela Fernández Pérez contra a devandita empresa.</p>
<p>Empresa reclamada: Europea de Gas Butano, S.L.</p>
<p>Enderezo: Ulpiano Villanueva, 1 Santiago de Compostela (A Coruña).</p>
<p>Reclamante: Manuela Fernández Pérez.</p>
<p>Laudo:</p>
<p>«O Colexio Arbitral, segundo o seu leal saber e entender, pronunciou o seguinte laudo en equidade:</p>
<p>Estímase a reclamación formulada por Manuela Fernández Pérez, debendo a empresa Europea de Gas Butano, S.L.  proceder á devolución das trinta e unha mil trescentas corenta e cinco (31.345) pesetas mediante xiro postal ó domicilio desta ou mediante calquera outro medio que ambas partes, de mutuo acordo, consideren máis conveniente.</p>
<p>O devandito laudo foi adoptado por unanimidade.</p>
<p>O prazo para o cumprimento dste laudo é de 10 días a partir da súa notificación.</p>
<p>Notifíqueselles ás partes o presente laudo, facéndolles saber que ten carácter vinculante e executivo e que é eficaz desde o día da súa notificación, así como que contra este cabe o recurso de anulación de acordo co previsto no artigo 45 e seguintes da Lei 36/1988, do 5 de decembro, de arbitraxe».</p>
<p>Dentro dos cinco días seguintes á notificación poderá pedir ó colexio arbitral que corrixa calquera erro de cálculo, de copia, tipográfico ou similar ou que aclaren algún concepto escuro ou omisión do laudo.</p>
<p>Santiago de Compostela, 23 de abril de 1999.</p>
<p>Carlos Rodríguez Montero</p>
<p>Secretario do Colexio Arbitral da Coruña</p>

