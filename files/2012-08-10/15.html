---
date: '2012-08-10'
id: G0003-310712-0003
page: 32319
number: 153
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de xullo de 2012, da Xerencia de Xestión Integrada de
  Pontevedra e O Salnés, pola que se anuncia a convocatoria pública para a
  provisión dun posto de persoal licenciado sanitario e de dous postos de
  persoal diplomado sanitario.
range: Resolución
url: >-
  https://www.xunta.gal/dog/Publicados/2012/20120810/AnuncioG0003-310712-0003_gl.html
---
<p>De conformidade co establecido no artigo 7.j) da Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos.</p>
    <footer><p>RESOLVE:</p></footer>
    <p>Primeiro. Anunciar a convocatoria para cubrir, polo procedemento de libre designación, dun posto de persoal licenciado sanitario –xefatura de unidade de atención primaria para a unidade de atención primaria de Sotomaior–, e de dous postos de persoal diplomado sanitario –coordinador de enfermaría de atención primaria dos servizos de Bueu e de Caldas de Reis–.</p>
    <p>Segundo. As retribucións dos postos ofertados serán as que correspondan de acordo coa orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Terceiro. As solicitudes e a súa correspondente documentación anexa, para participar nesta convocatoria presentaranse, preferentemente, no Rexistro Xeral do Complexo Hospitalario de Pontevedra, sito no Hospital Provincial de Pontevedra. Poderán, así mesmo, presentarse a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Xerencia da Xestión Integrada de Pontevedra e O Salnés, así como na páxina web do Servizo Galego de Saúde (www.sergas.es). </p>
    <p>Pontevedra, 9 de xullo de 2012</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

