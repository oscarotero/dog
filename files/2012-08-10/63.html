---
date: '2012-08-10'
id: L251-060812-0001
page: 32402
number: 153
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación para a contratación da xestión do servizo das escolas
  infantís municipais do Tombo e do Revel, mediante a modalidade de concesión.
range: Anuncio
url: >-
  https://www.xunta.gal/dog/Publicados/2012/20120810/AnuncioL251-060812-0001_gl.html
---
<p>Aprobados os pregos de cláusulas administrativas particulares e mais o proxecto, que inclúe o prego de prescricións técnicas, que rexen a contratación da xestión do servizo das escolas infantís municipais do Tombo e do Revel, mediante a modalidad de concesión, anúnciase a convocatoria para a súa contratación.</p>
    <p>1. Obxecto: contratación da xestión do servizo das escolas infantís municipais do Tombo e do Revel.</p>
    <p>2. Prezo de licitación: o orzamento máximo de licitación por ano (12 meses), sen IVE é de 532.421,72. As ofertas dos licitadores, en canto ao prezo, serán á baixa do importe do orzamento máximo de licitación por ano, sen IVE.</p>
    <p>3. Duración do contrato: trátase dun contrato plurianual de catro (4) anos, sen posibilidade de prórroga.</p>
    <p>4. Procedemento e tramitación: a adxudicación realizarase mediante tramitación ordinaria e procedemento aberto (con multiplicidade de criterios de valoración).</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado que será das 9.00 ás 13.00 horas dentro do prazo de quince (15) días, contados desde o día seguinte ao da publicación do anuncio no Boletín Oficial da provincia de Pontevedra, no Diario Oficial de Galicia e no perfil do contratante do órgano de contratación que figura na páxina web do concello, www.sanxenxo.es. O cómputo de prazos comezará desde a derradeira publicación en calquera dos medios citados. Faise constar que, se o prazo rematase en festivo ou sábado, ampliarase ao día seguinte hábil que non fose sábado.</p>
    <p>6. Criterios de adxudicación: serán os seguintes:</p>
    <p>a) Memoria en forma de proxecto da explotación da concesión, ata cincuenta (50) puntos, conforme o especificado na cláusula 8ª do prego respectivo.</p>
    <p>b) Prezo referenciado ao orzamento máximo de licitación por ano e sen IVE (532.421,72 euros), ata cincuenta (50) puntos.</p>
    <p>7. Mesa de contratación: constituirase de acordo o sinalado nas cláusulas 11ª, 12ª e 13ª dos pregos respectivos.</p>
    <p>8. Solvencia técnica-profesional: acreditación de estar debidamente inscrito o licitador no Rexistro Único de Entidades Prestadoras de Servizos Sociais dependente da consellería competente en materia de asuntos sociais da Xunta de Galicia, dentro da área de infancia, conforme o disposto no Decreto 254/2011, do 23 de decembro, que regula o réxime de rexistro, autorización, acreditación e inspección de servizos sociais en Galicia.</p>
    <p>9. Garantías: provisoria non se precisa. Definitiva, 5 % do prezo de adxudicación excluído o IVE.</p>
    <p>10. Entidade e información:</p>
    <p>Concello de Sanxenxo-Sección de Contratación. Tel.: 986 72 00 75.</p>
    <p>11. Documentación: recollerase no Concello de Sanxenxo e a través da web<br>www.Sanxenxo.es. Perfil de contratante.</p>
    <p>Sanxenxo, 1 de agosto de 2012</p>
    <footer><p>Catalina González Bea<br>Alcaldesa</p></footer>

