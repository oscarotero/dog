---
date: '2006-02-28'
page: 3
number: 41
agency: CONSELLERÍA DE CULTURA E DEPORTE
section: II. AUTORIDADES E PERSOAL
title: >-
  Orde do 26 de xaneiro de 2006 pola que se nomea novo membro titular do Comité
  Galego de Xustiza Deportiva.
range: Orde
---
<p>Por Decreto 198/1998, do 25 de xuño (DOG do 6 de xullo), constituíuse o Comité Galego de Xustiza Deportiva e estableceuse o procedemento para a designación dos seus membros.</p>
<p>Por Orde do 7 de xullo de 2003, e por un período de catro anos, tal e como se establece no artigo 10 do decreto anteriormente citado, nomeáronse os membros do Comité Galego de Xustiza Deportiva para o período 2003-2007.</p>
<p>Con data do 18 de novembro de 2005, Julio Pedrosa Vicente, membro titular do Comité Galego de Xustiza Deportiva por proposta da Dirección Xeral para o Deporte para o citado período de catro anos e presidente ata ese momento, presentou a súa dimisión ao cargo.</p>
<p>Para garantir o correcto funcionamento do comité, o director xeral para o Deporte, con data do 23 de xaneiro de 2006, propón a Carlos Borrás Sanjurjo como membro titular do Comité Galego de Xustiza Deportiva polo tempo que resta para esgotar este período (2003-2007), quedando o resto da composición do comité tal e como se establece na Orde do 7 de xullo de 2003.</p>
<p>En cumprimento do establecido no artigo 9 do citado decreto,</p>
<p>DISPOÑO:</p>
<p>Artigo único.-De conformidade co disposto no artigo 4 do Decreto 198/1998, do 25 de xuño, noméase, por proposta do director xeral para o Deporte, polo tempo que resta para esgotar este período (2003-2007), como membro titular do Comité Galego de Xustiza Deportiva a Carlos Borrás Sanjurjo.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 26 de xaneiro de 2006.</p>
<p>Ánxela Bugallo Rodríguez</p>
<p>Conselleira de Cultura e Deporte</p>

