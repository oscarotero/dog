---
date: '2019-06-24'
id: G0532-240519-0007
page: 29998
number: 118
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de maio de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental do proxecto da planta de almacenamento, valorización e eliminación
  de residuos industriais non perigosos no lugar das Veigas de Almorzar, na
  parroquia de Bemil, concello de Caldas de Reis (Pontevedra), promovido por
  Multiservicios Contucho, S.L. (expediente 2017-SC-I-00328).
range: Anuncio
url: >-
  https://www.xunta.gal/dog/Publicados/2019/20190624/AnuncioG0532-240519-0007_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que, por espazo de 30 días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos titulados:</p>
    <p>– Estudo de impacto ambiental para a autorización das instalacións dunha planta de almacenamento, valorización e eliminación de residuos industriais non perigosos.</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que consideren convenientes, os documentos poderán consultarse en horario de atención ao público:</p>
    <p>– Na Dirección Xeral de Calidade Ambiental e Cambio Climático, Servizo de Residuos (rúa de San Lázaro, s/n, 15781 Santiago de Compostela).</p>
    <p>– Na Xefatura Territorial da Consellería de Medio Ambiente, Territorio e Vivenda de Pontevedra (avenida María Victoria Moreno, 42, 4º, 36071 Pontevedra).</p>
    <p>– No Concello de Caldas de Reis (rúa Ferrería, 1, 36650 Caldas de Reis, Pontevedra).</p>
    <p>As alegacións, suxestións ou observacións dirixiranse ao Servizo de Residuos.</p>
    <p>Santiago de Compostela, 23 de maio de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <p>Memoria resumo.</p>
    <p>Titular: Multiservicios Contucho, S.L.</p>
    <p>CIF: B36449031.</p>
    <p>Domicilio social: Soutelo de Arriba-Saiar, s/n, 36650 Caldas de Reis (Pontevedra).</p>
    <p>Localización da instalación: lugar das Veigas de Almorzar, s/n, 36650 Caldas de Reis (Pontevedra).</p>
    <p>Actividade: valorización de residuos non perigosos.</p>
    <p>O proceso consistirá no almacenamento e valorización de residuos procedentes fundamentalmente de actividades asociadas á construción e demolición e componse das seguintes etapas:</p>
    <p>• Recepción dos residuos en planta: descarga dos contedores dentro da zona da nave destinada a cribaxe. Análise visual dos residuos recibidos.</p>
    <p>• Selección primaria do material: clasificación dos residuos voluminosos e do material limpo para valorizar.</p>
    <p>• Tratamento: valorización dos residuos mediante distintos procesos (trituración, prensate, deshidratación ...).</p>
    <p>• Selección do material secundario: clasificación e valorización do resto dos materiais mesturados e pequenas fraccións. </p>
    <p>• Disposición derradeira: almacenamento dos residuos valorizados para a súa venda posterior como materia prima e envío a xestores autorizados daqueles residuos considerados como refugos.</p>

