---
date: '2019-06-24'
id: G2348-030619-0002
page: 29983
number: 118
agency: Xulgado do Social número 5 da Coruña
section: V. Administración de xustiza.
title: EDICTO de notificación de sentenza (PO 381/2018).
range: Edicto
url: >-
  https://www.xunta.gal/dog/Publicados/2019/20190624/AnuncioG2348-030619-0002_gl.html
---
<p>Eu, María Mercedes Santos García, letrada da Administración de xustiza do Xulgado do Social número 5 da Coruña, fago saber que no procedemento ordinario 381/2018 deste xulgado do social, seguido por instancia de Jacobo de los Santos Feliz Peguero contra Las Pepas Hostelería, S.L. sobre ordinario, foi ditada sentenza cuxa parte dispositiva é a seguinte:</p>
    <p>«Decido.</p>
    <p>Que debo estimar e estimo a demanda que en materia de cantidade foi interposta por Jacobo de los Santos Feliz Peguero, contra a entidade Las Pepas Hostelería, S.L. e, en consecuencia, debo condenar e condeno a entidade Las Pepas Hostelería, S.L. a que aboe ao demandante a cantidade de 1.756,24 € brutos en concepto de cantidades debidas por salarios devindicados en febreiro e marzo de 2018, e a cantidade de 9.192,96 € brutos, por horas extraordinarias realizadas durante a súa relación laboral, incrementadas ambas as cantidades no xuro do 10 % por demora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito para interporen contra ela recurso de suplicación ante a Sala do social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público de seguridade social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 € do depósito especial indicado no artigo 229.1.a) da Lei reguladora da xurisdición social. Estas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274, anotando no “concepto” os seguintes díxitos: 4757000065 e número de expediente con 6 díxitos (4 para o número e 2 para o ano) e se é fisicamente nunha oficina do Banco Santander, na conta número 4757000065 e número de expediente con 6 díxitos (4 para o número e 2 para o ano), acreditándoo mediante a presentación do comprobante de ingreso no período comprendido ata a formalización do recurso así como, no caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, ao momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así o pronuncio, mando e asino por esta miña sentenza. </p>
    <p>Publicación. A anterior sentenza foi lida e publicada pola maxistrada xuíza que a subscribe, celebrando audiencia pública no día da súa data. Dou fe».</p>
    <p>E para que sirva de notificación en legal forma a Las Pepas Hostelería, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de xuño de 2019</p>
    <footer><p>A letrada da Administración de xustiza</p></footer>

