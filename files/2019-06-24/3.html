---
date: '2019-06-24'
id: G0535-140619-0001
page: 29883
number: 118
agency: Consellería de Cultura e Turismo
section: II. Autoridades e persoal. b) Nomeamentos.
title: >-
  ORDE do 11 de xuño de 2019 pola que se nomean os membros do Consello Asesor do
  Centro Galego de Arte Contemporánea (CGAC).
range: Orde
url: >-
  https://www.xunta.gal/dog/Publicados/2019/20190624/AnuncioG0535-140619-0001_gl.html
---
<p>O Consello Asesor do Centro Galego de Arte Contemporánea é o órgano colexiado de consulta e asesoramento da Consellería de Cultura e Turismo nos asuntos relacionados coas competencias do Centro Galego de Arte Contemporánea.</p>
    <p>O Decreto 163/2018, do 13 de decembro, polo que se establece a estrutura orgánica da Consellería de Cultura e Turismo determina no artigo 4 a composición do Consello Asesor e dispón que lle corresponde ao Conselleiro de Cultura e Turismo a designación dos membros do Consello Asesor do Centro Galego de Arte Contemporánea, precisándose que tres vogais serán nomeados logo da proposta das entidades e institucións culturais vinculadas coa creación cultural contemporánea e outros tres vogais designaranse entre persoas de recoñecido prestixio no ámbito artístico.</p>
    <p>En virtude do anterior, unha vez feitas as propostas correspondentes e de conformidade coas atribucións que me confire o artigo 34 da a Lei 1/1983, do 22 de febreiro, de normas reguladoras da Xunta e do seu presidente, e o artigo 4 do Decreto 163/2018, do 13 de decembro,</p>
    <p>DISPOÑO:</p>
    <p>Artigo 1</p>
    <p>Nomear como membros do Consello Asesor do Centro Galego de Arte Contemporánea ás persoas que se relacionan a continuación:</p>
    <p>Presidente: a persoa que desempeñe o cargo de conselleiro/a de Cultura e Turismo.</p>
    <p>Vicepresidente: a persoa que desempeñe o cargo de director/a de Políticas Culturais.</p>
    <p>Vogais:</p>
    <p>– Santiago Olmo García, como persoa representante do Centro Galego de Arte Contemporánea.</p>
    <p>– María Susana Cendán Caaveiro, como persoa representante da Facultade de Belas Artes da Universidade de Vigo.</p>
    <p>– Celestino García Braña, como persoa representante da Real Academia Galega de Belas Artes.</p>
    <p>– Antón Castro Fernández, profesor de Historia da Arte e crítico de arte.</p>
    <p>– Antón Pulido Novoa, pintor, gravador e xestor cultural.</p>
    <p>– Isabel Aguirre de Úrcola, arquitecta e directora da Escola Galega da Paisaxe.</p>
    <p>Secretaria: a persoa titular da xerencia do Centro Galego de Arte Contemporánea.</p>
    <p>Artigo 2</p>
    <p>Os nomeamentos anteriores terán unha duración de catro anos renovables. Aquelas persoas nomeadas por razón do seu cargo cesarán automaticamente coa perda da condición en virtude da cal foron nomeadas.</p>
    <p>Santiago de Compostela, 11 de xuño de 2019</p>
    <footer><p>Román Rodríguez González<br>Conselleiro de Cultura e Turismo</p></footer>

