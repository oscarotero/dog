---
date: '2013-02-25'
id: G2018-130213-0002
page: 5435
number: 39
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 11 de febreiro de 2013 pola que se integra a María Araceli
  Herrero Figueroa, funcionaria do corpo de catedráticos de escola
  universitaria, no corpo de profesores titulares de universidade.
range: Resolución
url: >-
  https://www.xunta.gal/dog/Publicados/2013/20130225/AnuncioG2018-130213-0002_gl.html
---
<p>A Lei orgánica 4/2007, do 12 de abril (BOE do 13 de abril), pola que se modifica a Lei orgánica 6/2001, do 21 de decembro, de universidades, na súa disposición adicional primeira, dispón o seguinte:</p>
    <p>«...A partir da entrada en vigor desta lei, logo de solicitude dirixida ao reitor da universidade, os funcionarios e funcionarias doutores do corpo de catedráticos de escola universitaria poderán integrarse no corpo de profesores titulares de universidade nas mesmas prazas que ocupen, mantendo todos os seus dereitos e computándose como data de ingreso no corpo de profesores titulares de universidade a que teñan no corpo de orixe. Os que non soliciten a devandita integración permanecerán na súa situación actual e conservarán a súa plena capacidade docente e investigadora…».</p>
    <p>Unha vez solicitada pola profesora María Araceli Herrero Figueroa, con DNI 33793902W, funcionaria do corpo de catedráticos de escola universitaria, a súa integración no corpo de profesores titulares de universidade, e acreditados os requisitos exixidos, esta reitoría, no uso das facultades que lle confire a Lei orgánica 6/2001, de universidades, e os estatutos desta universidade, resolve integrala no corpo de profesores titulares de universidade con efectos desde o 29 de setembro de 1995.</p>
    <p>Contra esta resolución, que esgota a vía administrativa, poderase interpoñer recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o seguinte ao da súa publicación no Boletín Oficial del Estado. Non obstante, os interesados poderán interpoñer recurso potestativo de reposición no prazo dun mes, ante o órgano que ditou o acto, sen que neste caso se poida interpoñer o recurso contencioso-administrativo ata que non recaia resolución expresa ou presunta do recurso administrativo de reposición.</p>
    <p>Santiago de Compostela, 11 de febreiro de 2013</p>
    <footer><p>Juan José Casares Long<br>Reitor da Universidade de Santiago de Compostela</p></footer>

