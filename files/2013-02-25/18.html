---
date: '2013-02-25'
id: G2209-130213-0001
page: 5440
number: 39
agency: Xulgado de Primeira Instancia e Instrución número 2 de Betanzos
section: V. Administración de xustiza.
title: EDICTO (235/2010).
range: Edicto
url: >-
  https://www.xunta.gal/dog/Publicados/2013/20130225/AnuncioG2209-130213-0001_gl.html
---
<p>No procedemento de referencia foi ditada a resolución do teor literal seguinte:</p>
    <p>«Vistos por Ramón Méndez Tojo, maxistrado xuíz do Xulgado de Primeira Instancia número 2 de Betanzos e o seu partido xudicial, os presentes autos de divorcio de contencioso 235/2010, promovidos por instancia de José María García Abeledo, representado polo procurador Rafael Delgado Rodríguez e asistido polo letrado Felipe Romay Roldán, contra María del Rosario Rodríguez Fernández, citada por edictos, foi ditada en nome de S.M. o Rei a seguinte,</p>
    <p>Resolución:</p>
    <p>Admitindo integramente a demanda de divorcio interposta polo procurador Rafael Delgado Rodríguez, en nome e representación de José María García Abeledo, debo decretar e decreto a disolución por divorcio do matrimonio celebrado entre os cónxuxes María del Rosario Rodríguez Fernández e José María García Abeledo no día 19 de maio de 2000, sen facer especial pronunciamento canto ás custas e acordando a aprobación das seguintes medidas:</p>
    <p>a) Atribúese o uso e desfrute da vivenda familiar ao demandante, ata a efectiva liquidación da sociedade de gananciais.</p>
    <p>b) Declárase disolta a sociedade de gananciais subsistente.</p>
    <p>c) Revóganse os consentimentos e poderes que calquera dos cónxuxes tiver outorgado a favor do outro cónxuxe, cesando así a posibilidade de vincular bens privativos do outro cónxuxe ao exercicio da potestade doméstica.</p>
    <p>Todo isto sen facer expresa imposición das custas.</p>
    <p>Unha vez firme esta resolución, envíese oficio ao encargado do Rexistro Civil, xuntando testemuño dela, co fin de que se proceda a anotar a súa parte dispositiva na correspondente inscrición de matrimonio e, pondo nas actuacións certificación desta, inclúase a presente resolución no libro de sentenzas.</p>
    <p>Notifíquese a presente resolución ás partes.</p>
    <p>Modo de impugnación: mediante recurso de apelación ante a Audiencia Provincial. O recurso prepararase por medio de escrito presentado neste xulgado no prazo de cinco días hábiles contados desde o día seguinte ao da notificación, limitándose a citar a resolución apelada e a manifestar a súa vontade de recorrer con expresión dos pronunciamentos que impugna.</p>
    <p>Así o acorda, manda e asina.</p>
    <p>Publicación. A anterior sentenza foi lida e publicada no día da súa data polo xuíz que a subscribe, estando a celebrar audiencia pública, de cal eu, o secretario, dou fe».</p>
    <p>E como consecuencia do ignorado paradoiro de María del Rosario Rodríguez Fernández, expídese este edicto para que sirva de cédula de notificación.</p>
    <p>Betanzos, 21 de xuño de 2011</p>
    <footer><p>O secretario</p></footer>

