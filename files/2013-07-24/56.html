---
date: '2013-07-24'
id: L141-040713-0001
page: 29736
number: 140
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación definitiva da reforma do Plan parcial modificado do
  sector do solo apto para urbanizar (SAU Z-12)-Lendo.
range: Anuncio
url: >-
  https://www.xunta.gal/dog/Publicados/2013/20130724/AnuncioL141-040713-0001_gl.html
---
<p>1. O Pleno do Concello da Laracha, en sesión ordinaria do día 30 de marzo de 2011, adoptou o seguinte acordo:</p>
    <p>Primeiro. Aprobar definitivamente a reforma do Plan parcial modificado do sector do solo apto para urbanizar (SAU Z-12)-Lendo, tramitado por instancia de Celsa Atlantic, S.L., redactado por Grupo Taller de Arquitectos y Urbanistas La Coruña, S.L., visado con data do 17 de abril de 2008, e plano O.2’ visado o día 5 de febreiro de 2009 e planos O.4a’ e O.4b’ visados o día 17 de febreiro de 2009.</p>
    <p>Segundo. Publicar o acordo no Diario Oficial de Galicia e o articulado das normas do plan parcial, así como o acordo correspondente, no Boletín Oficial da provincia, que non entrará en vigor ata que se publique completamente o seu texto e transcorrese o prazo previsto no artigo 65.2 da Lei 7/1985, do 2 de abril, reguladora das bases do réxime Local.</p>
    <p>Terceiro. Os planos e documentos aprobados definitivamente serán dilixenciados polo secretario da Corporación.</p>
    <p>Cuarto. Comunicar a aprobación definitiva á Consellería de Medio Ambiente, Territorio e Infraestruturas, dando traslado de copia autenticada de dous exemplares do instrumento aprobado definitivamente con todos os planos e documentos que integran o plan.</p>
    <p>Recursos. Este acordo será recorrible mediante:</p>
    <p>Recurso potestativo de reposición, ante o mesmo órgano que o ditou, no prazo dun mes a partir do día seguinte ao desta publicación, ou directamente ante a orde xurisdicional contencioso-administrativa, no prazo de dous meses.</p>
    <p>Pódese exercer, de ser o caso, calquera outro que se considere procedente.</p>
    <p>2. De acordo co sinalado no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, publicouse no BOP número 70, do día 12 de abril de 2011, o texto dos documentos que o integran.</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado plan parcial foi comunicado á Consellería de Medio Ambiente, Territorio e Infraestruturas o día 28 de xuño de 2013.</p>
    <p>A Laracha, 28 de xuño de 2013</p>
    <footer><p>José Manuel López Varela<br>Alcalde</p></footer>

