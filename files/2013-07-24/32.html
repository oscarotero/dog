---
date: '2013-07-24'
id: CA04-030713-0002
page: 29684
number: 140
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2013, da Xefatura Territorial  da Coruña, pola que
  se autoriza e se aproba o proxecto de execución dunha instalación eléctrica no
  concello de Cabanas (expediente IN407A 2012/127).
range: Resolución
url: >-
  https://www.xunta.gal/dog/Publicados/2013/20130724/AnuncioCA04-030713-0002_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra de Cabalar, S.L.</p>
    <p>Domicilio social: Arnoso, 1, 15613 A Capela.</p>
    <p>Denominación: punto fronteira no Pazo e LMTS a CT Barcia.</p>
    <p>Situación: concello de Cabanas.</p>
    <p>Características técnicas:</p>
    <p>– Liña eléctrica de media tensión subterránea a 15 kV, cunha lonxitude de 0,421 km, con orixe no centro de seccionamento prefabricado proxectado e final no CT Barcia existente, no cal se instalará unha cela de liña-entrada con autoválvulas (expediente 371/03), condutor tipo RHZ1-2OL-12/20 kV-3(1×240 Al).</p>
    <p>– Centro de seccionamento prefabricado (CS) con rede de alimentación a 15 kV, equipado con 2 celas de liña, 1 cela de protección, 1 cela de medida, 1 cela de transformador monofásico e equipamentos de control e medida.</p>
    <p>– 1 cela de liña con autoválvulas que se instalará no CT Barcia.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 20 de xuño de 2013</p>
    <footer><p>Susana Vázquez Romero<br>Xefa territorial da Coruña</p></footer>

