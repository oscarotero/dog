---
date: '2013-07-24'
id: CA04-040713-0006
page: 29681
number: 140
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2013, da Xefatura Territorial da Coruña, de
  autorización administrativa, aprobación do proxecto de execución e declaración
  de utilidade pública, en concreto, dunha instalación eléctrica no concello de
  Ortigueira (expediente IN407A 178/2012).
range: Resolución
url: >-
  https://www.xunta.gal/dog/Publicados/2013/20130724/AnuncioCA04-040713-0006_gl.html
---
<p>Visto o expediente para o outorgamento da autorización administrativa, aprobación do proxecto de execución e declaración de utilidade pública, en concreto, das instalacións que a seguir se detallan:</p>
    <p>Solicitante: Unión Fenosa Distribución, S.A.</p>
    <p>Enderezo social: avenida de Arteixo, 171, A Coruña.</p>
    <p>Denominación: LMTA, CTI, RBT, Lamacido.</p>
    <p>Situación: concello de Ortigueira.</p>
    <p>Características técnicas:</p>
    <p>Liña eléctrica de media tensión aérea, a 20 kV, cunha lonxitude de 0,320 km, coa orixe na LMT MEA-827 (Ortigueira), tramo entre os CCTT Soutomor (expte. 50.437) e CT Telefónica Amena (expte. 224/01), condutor tipo LA-56/54,6 mm2, e final no CTI Lamacido proxectado.</p>
    <p>Centro de transformación intemperie, cunha potencia de 50 kVA, e unha relación de transformación de 20.000/400-230 V.</p>
    <p>Liña de baixa tensión aérea, cunha lonxitude de 0,235 km, con orixe no CTI Lamacido, condutor tipo RZ, e apoios de formigón.</p>
    <p>Resultando os seguintes feitos:</p>
    <p>Primeiro. Por Resolución do 24 de xaneiro de 2013 esta xefatura territorial someteu a información pública a solicitude de autorización administrativa e declaración de utilidade pública, en concreto, de acordo co establecido no Real decreto 1955/2000, do 1 de decembro. A resolución foi publicada no DOG do 22 de febreiro de 2013, no BOP do 13 de febreiro de 2013, e no xornal La Voz de Galicia do 7 de febreiro de 2013; así mesmo, consta o certificado de exposición ao público no taboleiro de anuncios do concello de Ortigueira. Do mesmo xeito, notificouse á propietaria dos bens e dereitos afectados.</p>
    <p>Segundo. De acordo co establecido no artigo 127 do Real decreto 1955/2000, do 1 de decembro, deuse traslado ás distintas administracións, organismos ou, se foi caso diso, empresas de servizo público ou de servizo de interese xeral dunha separata do proxecto na parte que a instalación puider afectar bens e dereitos ao seu cargo, incluíndo as características da instalación e a documentación cartográfica correspondente. En concreto, remitiuse separata ao concello de Ortigueira, que non contestou, e reiteróuselle a dita solicitude sen ter resposta.</p>
    <p>Terceiro. Durante o período de información pública non foron presentadas alegacións.</p>
    <p>Cuarto. Os técnicos desta xefatura territorial realizaron visita de campo e concluíron que a parcela nº 18, propiedade de Josefa Pena Maragoto, non se ve afectada por ningunha das limitacións á imposición da servidume de paso recollidas no artigo 57 da Lei 54/1997, do sector eléctrico, e no artigo 161 do Real decreto 1955/2000, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Fundamentos de dereito:</p>
    <p>Primeiro. A Xefatura Territorial da Consellería de Economía e Industria é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE nº 246, do 24 de xullo); na Lei 54/1997, do 27 de novembro, do sector eléctrico (BOE nº 285, do 28 de novembro); no Real decreto 1955/2000, do 1 de decembro; e no Decreto 36/2001, do 25 de xaneiro, que establece os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 34, do 16 de febreiro).</p>
    <p>Segundo. No presente expediente cumpríronse os trámites sinalados na Lei 54/1997, do 27 de novembro, do sector eléctrico, e no título VII do Real decreto 1955/2000, do 1 de decembro.</p>
    <p>Terceiro. A autorización administrativa, a aprobación do proxecto de execución e a declaración de utilidade pública, en concreto, das instalacións obxecto deste expediente, cumpren coa normativa vixente, isto é, a Lei 54/1997, do 27 de novembro; o Real decreto 1955/2000, do 1 de decembro; o Real decreto 3275/1982, do 12 de novembro, sobre condicións técnicas e garantías de seguranza en centrais eléctricas, subestacións e centros de transformación (BOE núm. 288, do 1 de decembro); o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguranza en liñas eléctricas de alta tensión e as súas instrucións técnicas complementarias (BOE núm. 68, do 19 de marzo); e o Real decreto 842/2002, do 2 de agosto, polo que se aproba o regulamento electrotécnico para baixa tensión (BOE núm. 224, do 18 de setembro).</p>
    <p>De acordo co anterior, e no exercicio das competencias atribuídas,</p>
    <h2>RESOLVE:</h2>
    <p>Autorizar, aprobar o proxecto de execución e declarar de utilidade pública, en concreto, as ditas instalacións, cuxas características se axustarán en todas as partes ás que figuran no proxecto e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>As instalacións executaranse nun prazo non superior a un ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens ou de adquisición dos dereitos afectados, e implicará a urxente ocupación para os efectos do artigo 52 da Lei de expropiación.</p>
    <p>Contra a presente resolución poderase interpoñer un recurso de alzada ante o conselleiro de Economía e Industria no prazo dun mes contado a partir do día seguinte ao de notificación desta resolución; tamén se poderá interpoñer calquera outro recurso que se considere pertinente ao seu dereito.</p>
    <p>A Coruña, 18 de xuño de 2013</p>
    <footer><p>Susana Vázquez Romero<br>Xefa territorial da Coruña </p></footer>

