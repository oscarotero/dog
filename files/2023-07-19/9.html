---
date: '2023-07-19'
id: G0003-120723-0001
page: 44222
number: 137
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de xullo de 2023, da Xerencia da Área Sanitaria da Coruña e
  Cee, pola que se resolve a convocatoria pública para a provisión de diversos
  postos de supervisor/a de área funcional, convocados pola Resolución do 18 de
  maio de 2023 (Diario Oficial de Galicia número 99, do 26 de maio).
range: Resolución
url: >-
  https://www.xunta.gal/dog/Publicados/2023/20230719/AnuncioG0003-120723-0001_gl.html
---
<p>Convocada por la Resolución do 18 de maio de 2023 (DOG núm. 99, do 26 de maio) a provisión de varios postos de supervisor/a de área funcional, polo sistema de libre designación, esta xerencia, á vista das solicitudes e méritos acreditados polos aspirantes, e de conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e de acordo co establecido na Orde do 22 de abril de 2020 (DOG núm. 82, do 29 de abril) de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, modificada pola Orde do 25 de maio de 2020 (DOG núm. 103, do 29 de maio) e pola Orde do 13 de maio de 2022 (DOG núm. 102, do 30 de maio),</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de supervisor/a de área funcional, convocados pola Resolución do 18 de maio de 2023 (DOG núm. 99, do 26 de maio).</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. Os/as aspirantes nomeados/as deberán cesar na praza que desempeñen dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 12 de xullo de 2023</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>
    <h2>ANEXO</h2>
    <p>Denominación do posto: supervisor/a de área funcional de Críticos e Urxencias.</p>
    <p>Nome e apelidos: María Belén Blanco Longueira.</p>
    <p>DNI (*): ***6326**.</p>
    <p>Denominación do posto: supervisor/a de área funcional Xeral.</p>
    <p>Nome e apelidos: Teba Elberdín Pazos.</p>
    <p>DNI (*): ***8092**.</p>
    <p>Denominación do posto: supervisor/a de área funcional Xeral.</p>
    <p>Nome e apelidos: María Belén Lema Facal.</p>
    <p>DNI (*): ***1646**.</p>
    <p>Denominación do posto: supervisor/a de área funcional Xeral.</p>
    <p>Nome e apelidos: María Waleska Suárez Pérez.</p>
    <p>DNI (*): ***9513**.</p>
    <p>Denominación do posto: supervisor/a de área funcional de Recursos Humanos.</p>
    <p>Nome e apelidos: Patricia López García.</p>
    <p>DNI (*): ***1174**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal.</p>

