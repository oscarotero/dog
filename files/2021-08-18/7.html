---
date: '2021-08-18'
id: G0599-050821-0005
page: 41506
number: 158
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 4 de agosto de 2021 pola que se establecen as bases
  reguladoras do Programa de apoio á recuperación de negocios en crise ou sen
  remuda xeracional mediante fórmulas de economía social, e se procede á súa
  convocatoria para os anos 2021 e 2022 (código de procedemento TR802R).
range: Orde
url: >-
  https://www.xunta.gal/dog/Publicados/2021/20210818/AnuncioG0599-050821-0005_gl.html
---
<p>BDNS (Identif.): 579689.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>As sociedades laborais e cooperativas, previstas no artigo 6 da Lei 6/2016, do 4 de maio, de economía social de Galicia, xurdidas de sociedades de capital, sociedades civís, asociacións que estivesen a desenvolver unha actividade económica ou persoas autónomas preexistentes, a través dun proceso de transformación encadrable nalgún dos procesos que se detallan no artigo 6 da orde.</p>
    <p>Segundo. <em>Obxecto e finalidade</em></p>
    <p>Apoiar a recuperación de negocios en crise ou sen remuda xeracional, mediante fórmulas de economía social, destinadas a remediar a grave perturbación que na economía galega provocou o gromo de Covid-19 e a impulsar a actividade económica.</p>
    <p>Terceiro. <em>Bases reguladoras</em></p>
    <p>Orde do 4 de agosto de 2021 pola que se establecen as bases reguladoras do Programa de apoio á recuperación de negocios en crise ou sen remuda xeracional mediante fórmulas de economía social e se procede a súa convocatoria para os anos 2021 e 2022 (código de procedemento TR802R).</p>
    <p>Cuarto. <em>Contía</em></p>
    <p>O orzamento total ascende a dous millóns cincocentos mil euros (2.500.000,00 €), distribuído en dúas anualidades:</p>
    <table>
     <thead>
      <tr>
       <td>Aplicación orzamentaria</td>
       <td>Código do proxecto</td>
       <td>2021</td>
       <td>2022</td>
       <td>Importe</td>
      </tr>
     </thead>
     <tbody>
      <tr>
       <td>11.04.324C.471.0</td>
       <td>2021.0067</td>
       <td>200.000,00 €</td>
       <td>800.000,00 €</td>
       <td>1.000.000,00 €</td>
      </tr>
      <tr>
       <td>11.04.324C.771.0</td>
       <td>2021.0067</td>
       <td>300.000,00 €</td>
       <td>1.200.000,00 €</td>
       <td>1.500.000,00 €</td>
      </tr>
      <tr>
       <td colspan="2">Total</td>
       <td>500.000,00 €</td>
       <td>2.000.000,00 €</td>
       <td>2.500.000,00 €</td>
      </tr>
     </tbody>
    </table>
    <p>O programa inclúe catro liñas de financiamento cun máximo de 50.000 euros por entidade beneficiaria. A primeira liña de axuda establece apoios de ata 40.000 euros para investimentos vinculados coa adquisición de activos esenciais para o óptimo funcionamento da nova entidade; a segunda liña establece unha axuda máxima de 10.000 euros para os asesoramentos precisos para o cumprimento das obrigas legais e do proceso de planificación e valoración económica previo ao proceso de transformación; a terceira liña prevé unha axuda máxima de 10.000 euros para o desenvolvemento de servizos de profesionalización, planificación e plans estratéxicos; e a cuarta liña establece unha axuda máxima de 10.000 euros para o financiamento dos gastos correntes en que incorra a entidade beneficiaria nos doce meses seguintes á súa constitución.</p>
    <p>Quinto. <em>Prazo de presentación de solicitudes</em></p>
    <p>O prazo xeral para a presentación das solicitudes de axuda comezará a partir do día seguinte ao da publicación da convocatoria no <em>Diario Oficial de Galicia</em> e rematará o 30 de setembro de 2021, salvo que se produza o suposto de esgotamento do crédito orzamentario.</p>
    <p>Santiago de Compostela, 4 de agosto de 2021</p>
    <footer><p>María Jesús Lorenzana Somoza&lt;br&gt;Conselleira de Emprego e Igualdade</p></footer>

