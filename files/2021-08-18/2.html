---
date: '2021-08-18'
id: G0597-030821-0004
page: 41424
number: 158
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 3 de agosto de 2021 pola que se ordena a publicación do Acordo
  do Consello da Xunta de Galicia do 29 de xullo de 2021 polo que se aproba a
  relación de postos de traballo da Axencia Galega da Calidade Alimentaria.
range: Resolución
url: >-
  https://www.xunta.gal/dog/Publicados/2021/20210818/AnuncioG0597-030821-0004_gl.html
---
<p>A aprobación da relación de postos de traballo da Axencia Galega da Calidade Alimentaria xustifícase polas razóns indicadas no apartado primeiro do acordo.</p>
    <p>En consecuencia, a proposta da Consellería do Medio Rural e unha vez consultadas as organizacións sindicais presentes na mesa de negociación correspondente da Comunidade Autónoma e a Comisión de Persoal, o Consello da Xunta de Galicia, na súa reunión do 29 de xullo de 2021, adoptou o seguinte</p>
    <h2>ACORDO:</h2>
    <p>Primeiro. Aprobar a relación de postos de traballo da Axencia Galega da Calidade Alimentaria nos termos que se sinalan no anexo a este acordo, como consecuencia das súas necesidades funcionais e organizativas actuais.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>MR.A11.00.002.15770.002</td>
       <td>Xefatura Departamento Coordinación Administrativa</td>
       <td>– Especial responsabilidade por garantir a protección de datos persoais</td>
      </tr>
      <tr>
       <td>MR.A11.20.003.15080.001</td>
       <td>Director/a Centro de Formación e Experimentación</td>
       <td rowspan="6">– Especial responsabilidade por dirixir centros con características singulares:
        Con persoas internadas, en situación de dependencia ou en formación, ou menores tutelados pola Administración autonómica.
        De formación profesional integrado de titularidade pública</td>
      </tr>
      <tr>
       <td>MR.A11.21.003.15120.001</td>
       <td>Director/a Centro de Formación e Experimentación</td>
      </tr>
      <tr>
       <td>MR.A11.22.003.27500.001</td>
       <td>Director/a Centro de Formación e Experimentación</td>
      </tr>
      <tr>
       <td>MR.A11.23.003.27300.001</td>
       <td>Director/a Centro de Formación e Experimentación</td>
      </tr>
      <tr>
       <td>MR.A11.24.003.27060.001</td>
       <td>Director/a Centro de Formación e Experimentación</td>
      </tr>
      <tr>
       <td>MR.A11.25.003.36001.001</td>
       <td>Director/a Centro de Formación e Experimentación</td>
      </tr>
      <tr>
       <td>MR.A11.26.003.15010.001</td>
       <td>Director/a Centro Investigac. Agrarias Mabegondo</td>
       <td>– Especial responsabilidade por dirixir centros con características singulares:
        De investigación e innovación en que se desenvolvan proxectos que poidan supoñer unha vantaxe competitiva para Galicia</td>
      </tr>
      <tr>
       <td>MR.A11.29.003.36480.001</td>
       <td>Director/a Estación Experimental</td>
       <td>– Especial responsabilidade por dirixir centros con características singulares:
        Con persoas internadas, en situación de dependencia ou en formación, ou menores tutelados pola Administración autonómica.
        De formación profesional integrado de titularidade pública</td>
      </tr>
      <tr>
       <td>MR.A11.30.003.15010.001</td>
       <td>Director/a Laboratorio</td>
       <td rowspan="3">– Especial responsabilidade por dirixir centros con características singulares:
        De investigación e innovación en que se desenvolvan proxectos que poidan supoñer unha vantaxe competitiva para Galicia</td>
      </tr>
      <tr>
       <td>MR.A11.31.003.32400.001</td>
       <td>Director/a Estación de Viticultura e Enoloxía</td>
      </tr>
      <tr>
       <td>MR.A11.33.003.36001.001</td>
       <td>Director/a Centro Investigación Forestal Lourizán</td>
      </tr>
     </tbody>
    </table>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 29 de xullo de 2021, relativo á aprobación da relación de postos de traballo da Axencia Galega da Calidade Alimentaria, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 3 de agosto de 2021</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

