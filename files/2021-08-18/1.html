---
date: '2021-08-18'
id: G0597-030821-0005
page: 41414
number: 158
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 3 de agosto de 2021 pola que se ordena a publicación do Acordo
  do Consello da Xunta de Galicia do 29 de xullo de 2021 polo que se aproba a
  modificación da relación de postos de traballo da Consellería de Emprego e
  Igualdade.
range: Resolución
url: >-
  https://www.xunta.gal/dog/Publicados/2021/20210818/AnuncioG0597-030821-0005_gl.html
---
<p>A aprobación da modificación da relación de postos de traballo da Consellería de Emprego e Igualdade xustifícase polas razóns indicadas no punto primeiro do acordo.</p>
    <p>En consecuencia, por proposta da Consellería de Emprego e Igualdade e unha vez consultadas as organizacións sindicais presentes na mesa de negociación correspondente da Comunidade Autónoma e a Comisión de Persoal, o Consello da Xunta de Galicia, na súa reunión do 29 de xullo de 2021, adoptou o seguinte</p>
    <h2>ACORDO:</h2>
    <p>Primeiro. Aprobar a modificación da relación de postos de traballo da Consellería de Emprego e Igualdade nos termos que se sinalan no anexo a este acordo, como consecuencia das súas necesidades funcionais e organizativas actuais.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que á marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación de relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>EM.C04.00.000.15770.050</td>
       <td>Unidade Administrativa de Igualdade</td>
       <td rowspan="4">– Especial responsabilidade por xestionar información especialmente reservada da Xunta de Galicia:
        Asesoramento e dependencia directa dun alto cargo.</td>
      </tr>
      <tr>
       <td>EM.C04.00.000.15770.080</td>
       <td>Xefatura Servizo de Verificación de Fondos</td>
      </tr>
      <tr>
       <td>EM.C06.00.000.15770.005</td>
       <td>Xefatura Servizo de Observatorio do Emprego</td>
      </tr>
      <tr>
       <td>EM.C06.00.000.15770.050</td>
       <td>Unidade Sist. Información Servizo Público Emprego</td>
      </tr>
     </tbody>
    </table>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia, na súa reunión do 29 de xullo de 2021, relativo á aprobación da modificación da relación de postos de traballo da Consellería de Emprego e Igualdade, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 3 de agosto de 2021</p>
    <footer><p>O conselleiro de Facenda e Administración Pública<br>P.D. (Ordo do 8.1.2020)<br>José María Barreiro Díaz<br>Director xeral da Función Pública</p></footer>

