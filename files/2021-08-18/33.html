---
date: '2021-08-18'
id: G1096-040821-0001
page: 41631
number: 158
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 3 de agosto de 2021 polo que se notifica o emprazamento do trámite
  de audiencia (expediente PON/174/2020).
range: Anuncio
url: >-
  https://www.xunta.gal/dog/Publicados/2021/20210818/AnuncioG1096-040821-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, publícase o emprazamento ao interesado con documento nacional de identidade número 36085613Q e aos demais herdeiros de María Rodríguez Casal para trámite de audiencia ditado no expediente de reposición da legalidade urbanística PON/174/2020 en relación coas obras realizadas sobre terreos destinados a viais consistentes na construción dunha edificación para uso residencial, garaxe, construcións auxiliares e unha estrutura no camiño de Gondomar, Candeán, no termo municipal de Vigo, provincia de Pontevedra.</p>
    <p>O expediente relacionado atópase á disposición dos interesados na Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o dito prazo, a notificación entenderase producida.</p>
    <p>Os interesados disporán dun prazo de 15 días hábiles, contado a partir do día seguinte a aquel en que se teña producido a notificación, para presentar alegacións e os documentos e xustificacións que consideren pertinentes.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 3 de agosto de 2021</p>
    <footer><p>Jacabo Hortas García<br>Director da Axencia de Protección da Legalidade Urbanística</p></footer>

