---
date: '2012-07-20'
id: C3K1-060712-0005
page: 29134
number: 139
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 25 de xuño de 2012, da Xefatura Territorial de Pontevedra, pola que
  se notifica a resolución do expediente sancionador 2012050AL-PO, incoado por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120720/AnuncioC3K1-060712-0005_gl.html
---
<p>Con data do 4 de xuño de 2012 a xefa territorial da Consellería de Sanidade de Pontevedra ditou a resolución do expediente sancionador 2012050AL-PO, incoado na Xefatura Territorial da Consellería de Sanidade de Pontevedra contra Adriana Fernández Yraola, propietaria do establecemento Cafetería Castelao.</p>
    <p>Intentada a notificación desta resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e ao non ser posible a súa práctica, por medio desta cédula e ao abeiro do disposto no número 5 do referido artigo, notifícaselle a Adriana Fernández Yraola o contido da referida resolución que figura como anexo, para que poida ter coñecemento dela.</p>
    <p>Así mesmo, fáiselle saber o dereito que a asiste para presentar recurso de alzada ante a conselleira de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, e lémbraselle o seu dereito a consultar o expediente depositado nas dependencias desta xefatura, sita en Pontevedra, avda. Fernández Ladreda, número 43, 1º, e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar conforme con esta resolución, deberá facer efectiva a multa no seguinte prazo: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non fose hábil, ata o inmediato hábil seguinte, e 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte; todo iso mediante ingreso que deberá efectuar en calquera oficina de NCG Banco, S.A. (Novacaixagalicia), do BBVA transacción 1316 NIF S1511001H e do Banesto, empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Pontevedra, 25 de xuño de 2012</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2012050AL-PO.</p>
    <p>Denunciada: Adriana Fernández Yraola, con NIF 36109263-E, propietaria do establecemento Cafetería Castelao.</p>
    <p>Último enderezo coñecido: avda. Castelao, 7, 36209 Vigo.</p>
    <p>Feito imputado: supostas infraccións en materia sanitaria.</p>
    <p>Preceptos infrinxidos: </p>
    <p>Artigo 2, punto 2.2, do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>Artigos 3 e 5 e capítulo I, puntos 1, 2, 4 e 10, capítulo II punto 1, capítulo V, capítulo IX e capítulo XI do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>Artigo 3, punto 5, artigo 7, punto 3, artigo 10, artigo 12 e artigo 14 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas.</p>
    <p>Tipificación: infracción leve, segundo o artigo 51 punto 1 da Lei 17/2011, do 5 de xullo, de seguridade alimentaria e nutrición.</p>
    <p>Sanción imposta: seiscentos euros (600 €).</p>

