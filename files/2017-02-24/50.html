---
date: '2017-02-24'
id: G0426-150217-0006
page: 9435
number: 39
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de febreiro de 2017, da Xefatura Territorial de Pontevedra, polo
  que se publica a toma de posesión provisional dos predios de substitución da
  zona de concentración parcelaria de Duxame-Insua-Portodemouros (Vila de
  Cruces-Pontevedra).
range: Anuncio
url: >-
  https://www.xunta.gal/dog/Publicados/2017/20170224/AnuncioG0426-150217-0006_gl.html
---
<p>Ao amparo do disposto pola disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, e conforme o establecido polo artigo 46 da Lei 10/1985 de concentración parcelaria para Galicia, con data do 2.2.2017, o director xeral de Desenvolvemento Rural resolveu dar toma de posesión provisional dos predios resultantes do proceso de concentración parcelaria da zona de Duxame-Insua-Portodemouros (Vila de Cruces-Pontevedra).</p>
    <p>As datas para tomar posesión dos predios son as seguintes:</p>
    <p>1. Para terreos de prado, pasteiro, labradío sen colleita e monte, o día 1.3.2017.</p>
    <p>2. Para os restantes terreos, no momento en que se retiren as colleitas actuais.</p>
    <p>Non obstante, a data límite para a retirada do arboredo é o día 1.9.2017. No caso de especies autóctonas protexidas, debe contarse co preceptivo permiso do Servizo de Montes e o informe favorable do Servizo de Conservación da Natureza. </p>
    <p>Dentro dos sesenta días naturais seguintes ao 1.3.2017 en que os predios de substitución se poñen á disposición dos participantes para que tomen posesión deles, poderase reclamar –xuntando ditame pericial– sobre diferenzas superiores ao 2 % entre a cabida real dos predios e a que conste no expediente de concentración.</p>
    <p>Os propietarios das parcelas de achega deben permitir aos titulares dos novos predios o acceso a eles para proceder á medición destas no prazo sinalado anteriormente.</p>
    <p>Debe terse en conta que:</p>
    <p>1. A falta de superficie dun predio non será compensado cando exista exceso de superficie no conxunto dos predios atribuídos ao mesmo propietario e esta sexa suficiente para compensar en valor de puntuación o conxunto das atribucións.</p>
    <p>2. Non se admitirá reclamación no caso de que o predio obxecto dela coincida exactamente, na súa delimitación cartográfica, coa parcela achegada polo mesmo titular.</p>
    <p>3. Impedir ou obstaculizar a toma de posesión é considerada unha infracción moi grave (artigo 73 da Lei de concentración parcelaria para Galicia) sancionada con multa de 1.502,54 a 3.005,06 euros.</p>
    <p>4. Sen prexuízo do indicado no punto anterior, a toma de posesión poderá darse, logo de apercibimento, mediante compulsión directa sobre a/as persoa/s que a impidan.</p>
    <p>Pontevedra, 13 de febreiro de 2017</p>
    <footer><p>Antonio Crespo Iglesias<br>Xefe territorial de Pontevedra</p></footer>

