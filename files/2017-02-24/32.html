---
date: '2017-02-24'
id: CA01-100217-0001
page: 9407
number: 39
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN  do  10 de febreiro de 2017, da Dirección Xeral da Función Pública,
  pola que se emprazan os interesados no recurso contencioso-administrativo P.A.
  629/2015, interposto por Roberto Gándara Carballo.
range: Resolución
url: >-
  https://www.xunta.gal/dog/Publicados/2017/20170224/AnuncioCA01-100217-0001_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 2 de Santiago de Compostela, oficio polo que se admite a trámite o recurso contencioso-administrativo P.A. 629/2015, interposto por Roberto Gándara Carballo, contra a Resolución do 20 de xullo de 2016, da Dirección Xeral da Función Pública, pola que se resolve o concurso para a provisión de postos de traballo vacantes na Administración xeral da Xunta de Galicia, convocado pola Resolución do 19 de maio de 2015.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 2 de Santiago de Compostela no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 10 de febreiro de 2017</p>
    <footer><p>José María Barreiro Díaz<br>Director xeral da Función Pública</p></footer>

