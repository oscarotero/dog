---
date: '2017-02-24'
id: G0422-200217-0004
page: 9424
number: 39
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 16 de febreiro de 2017, da Secretaría Xeral Técnica da
  Consellería de Medio Ambiente e Ordenación do Territorio, pola que se publica
  o acordo de prórroga do prazo de presentación de ofertas do procedemento
  aberto suxeito a regulación harmonizada para a contratación do servizo de
  mostraxes piscícolas de especies de interese comunitario e de zonas de
  especial conservación (ZEC) ou de alto valor natural nas catro provincias
  galegas, cofinanciado polo Fondo Europeo Agrícola de Desenvolvemento Rural
  (Feader) nun 75 % no marco do Programa de desenvolvemento rural (PDR) para
  Galicia 2014-2020 (expediente 75/2016 CN).
range: Resolución
url: >-
  https://www.xunta.gal/dog/Publicados/2017/20170224/AnuncioG0422-200217-0004_gl.html
---
<p>No <em>Diario Oficial de Galicia</em> núm. 29, do 10 de febreiro de 2017, publicouse a Resolución do 3 de febreiro de 2017, da Secretaría Xeral Técnica da Consellería de Medio Ambiente e Ordenación do Territorio, pola que se anuncia a licitación, polo procedemento aberto suxeito a regulación harmonizada, para a contratación do servizo de mostraxes piscícolas de especies de interese comunitario e de zonas de especial conservación (ZEC) ou de alto valor natural nas catro provincias galegas, cofinanciado polo Fondo Europeo Agrícola de Desenvolvemento Rural (Feader) nun 75 % no marco do Programa de desenvolvemento rural (PDR) para Galicia 2014-2020.</p>
    <p>Mediante a Resolución do 16 de febreiro de 2017, ao abeiro do disposto no artigo 159 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, acórdase a prórroga do prazo de presentación de proposicións, que comezará a computar de novo desde o día seguinte ao da data do envío do anuncio de licitación ao <em>Diario Oficial de la Unión Europea</em>. Este envío realizouse o 16 de febreiro de 2017, polo que o prazo de presentación de proposicións finaliza o 28 de marzo de 2017. </p>
    <p>Santiago de Compostela, 16 de febreiro de 2017</p>
    <footer><p>Mª Jesús Lorenzana Somoza<br>Secretaria xeral técnica da Consellería de Medio Ambiente e Ordenación do Territorio</p></footer>

