---
date: '2014-03-25'
id: CA01-110314-0003
page: 12616
number: 58
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 7 de marzo de 2014, da Secretaría Xeral Técnica e do Patrimonio da
  Consellería de Facenda, polo que se dá publicidade á apertura do prazo de
  información pública do expediente sobre a sucesión intestada, a favor da
  Comunidade Autónoma de Galicia, de Asunción de los Ángeles Soto.
range: Anuncio
url: >-
  https://www.xunta.gal/dog/Publicados/2014/20140325/AnuncioCA01-110314-0003_gl.html
---
<p>O Xulgado de Primeira Instancia número 1 de Vigo, por auto ditado o 27 de xullo de 2009, declarou á Comunidade Autónoma de Galicia herdeira universal dos bens de Asunción de los Ángeles Soto, veciña de Ponteareas.</p>
    <p>A Comunidade Autónoma galega tomou posesión dos bens hereditarios conforme o disposto no artigo 8.1º do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Segundo os artigos 267 a 269 da Lei 2/2006, do dereito civil de Galicia, aplicables a esta sucesión, os ditos bens serán destinados a establecementos de asistencia social ou a institucións de cultura, preferentemente radicados na última residencia habitual da causante e, en todo caso, en territorio galego.</p>
    <p>En consecuencia, faise público o seguinte anuncio:</p>
    <p>No exercicio das competencias atribuídas á Secretaría Xeral Técnica e do Patrimonio nos artigos 7 da Lei 3/1985, do 12 de abril, de patrimonio da Comunidade Autónoma galega, e 4 do Decreto 307/2009, do 28 de maio, polo que se establece a estrutura orgánica da Consellería de Facenda; de acordo co disposto no artigo 10 do Decreto 94/1999, ábrese o prazo dun mes, contado a partir do día seguinte ao da publicación deste anuncio, para que os posibles beneficiarios dos bens da sucesión intestada de Asunción de los Ángeles Soto, falecida no municipio de Vigo o 24 de febreiro de 2008, formulen as alegacións que consideren pertinentes perante a Consellería de Facenda.</p>
    <p>O expediente poderá examinarse na Subdirección Xeral do Patrimonio, con enderezo na rúa da Pastoriza, 8, 2º andar, en Santiago de Compostela, de luns a venres, das 9.00 ás 14.00 horas.</p>
    <p>Santiago de Compostela, 7 de marzo de 2014</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

