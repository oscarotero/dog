---
date: '2014-09-18'
id: L412-120914-0001
page: 41597
number: 178
agency: Concello de Cervantes
section: VI. Anuncios. b) Administración local.
title: >-
  ANUNCIO de información pública do Plan xeral de ordenación municipal de
  Cervantes.
range: Anuncio
url: >-
  https://www.xunta.gal/dog/Publicados/2014/20140918/AnuncioL412-120914-0001_gl.html
---
<p>Tras ser aprobado inicialmente o Plan xeral de ordenación municipal de Cervantes por acordo do Pleno do 3 de setembro de 2014, de conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública xunto co informe de sustentabilidade ambiental durante o prazo de dous meses contados desde o día seguinte ao da última publicación deste anuncio no Diario Oficial de Galicia e nos xornais El Progreso e La Voz de Galicia.</p>
    <p>Durante o dito prazo poderá ser examinado por calquera interesado nas dependencias municipais para formular as alegacións que considere pertinentes.</p>
    <p>Simultaneamente ao trámite de información pública e durante o mesmo prazo, sométese ao trámite de consultas previstas no documento de referencia para que os interesados (artigo 10 da Lei 9/2006, do 28 de abril, sobre avaliación de determinados plans e programas no ambiente) poidan formular as observacións que xulguen pertinentes.</p>
    <p>Xunto coa aprobación inicial do PXOM acordouse suspender o procedemento de concesión de licenzas nos ámbitos que se relacionan nos puntos seguintes. A duración máxima da supensión, segundo o artigo 77 da Lei 9/2002, é de dous anos e extinguirase en todo caso coa aprobación definitiva do planeamento:</p>
    <p>a) En todas as zonas afectadas por sistemas xerais ou locais de vías, infraestruturas, equipamentos ou espazos libres, en calquera clase de solo, excepto naquelas zonas que sirvan para a súa propia execución.</p>
    <p>b) No solo rústico, dado que as licenzas (excepto no caso de infraestruturas e valados) requiren a autorización previa da Consellería de Medio Ambiente, Territorio e Infraestructuras (a maiores das doutras administracións que poidan darse en cada caso) e considerando que esas administracións van regular adecuadamente as autorizacións que se poidan conceder mentres non se aprobe definitivamente o plan xeral, só se suspenderán as licenzas no caso xeral do punto anterior (zonas afectadas por sistemas xerais ou locais de vías, infraestruturas, equipamentos ou espazos libres). </p>
    <p>c) Nos ámbitos delimitados polo PXOM como núcleos rurais entenderanse suspendidas as licenzas urbanísticas que resulten incompatibles co réxime xurídico aplicable a estes núcleos.</p>
    <p>d) Os actos xenéricos para os cales se suspende o outorgamento de licenzas, cando non se especifique exactamente, son os de parcelamento de terreos, edificación e demolición.</p>
    <p>Cervantes, 9 de setembro de 2014</p>
    <footer><p>Benigno Gómez Tadín<br>Alcalde</p></footer>

