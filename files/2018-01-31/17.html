---
date: '2018-01-31'
id: CA01-290118-0001
page: 7054
number: 22
agency: Consellería de Facenda
section: IV. Oposicións e concursos.
title: >-
  ORDE do 22 de xaneiro de 2018 pola que se amplía o prazo de realización do
  primeiro exercicio do proceso selectivo para o ingreso no corpo facultativo
  superior de administración especial da Administración xeral da Comunidade
  Autónoma de Galicia, subgrupo A1, escala de ciencias, especialidade de
  bioloxía.
range: Orde
url: >-
  https://www.xunta.gal/dog/Publicados/2018/20180131/AnuncioCA01-290118-0001_gl.html
---
<p>A Orde da Consellería de Facenda do 12 de abril de 2016 (DOG núm. 85, do 4 de maio), pola que se convoca o proceso selectivo para o ingreso no corpo facultativo superior de administración especial da Administración xeral da Comunidade Autónoma de Galicia, subgrupo A1, escala de ciencias, especialidade de bioloxía, dispón na base II.1.1.1 que o prazo máximo para a realización do primeiro exercicio será de 40 días hábiles contados desde a constitución do tribunal que xulgue as probas.</p>
    <p>A dita constitución tivo lugar o día 9 de decembro de 2017.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro, polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do primeiro exercicio do proceso selectivo para o ingreso no corpo facultativo superior de administración especial da Administración xeral da Comunidade Autónoma de Galicia, subgrupo A1, escala de ciencias, especialidade de bioloxía en vinte días hábiles.</p>
    <p>Contra este acordo de ampliación de prazo non cabe ningún recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 22 de xaneiro de 2018</p>
    <footer><p>Valeriano Martínez García<br>Conselleiro de Facenda</p></footer>

