---
date: '2019-09-30'
id: G0003-190919-0001
page: 43175
number: 185
agency: Servizo Galego de Saúde
section: III. Outras disposicións.
title: >-
  RESOLUCIÓN do 17 de setembro de 2019 pola que se dá publicidade á encomenda de
  xestión á Axencia Galega de Infraestruturas para a xestión das actuacións para
  a execución das obras de ampliación do Hospital de Montecelo, que pasará a
  denominarse Gran Montecelo.
range: Resolución
url: >-
  https://www.xunta.gal/dog/Publicados/2019/20190930/AnuncioG0003-190919-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade da seguinte encomenda coas seguintes características:</p>
    <p>– Resolución do 13 de setembro de 2019, do Servizo Galego de Saúde, pola que se lle encomenda á Axencia Galega de Infraestruturas a xestión das actuacións para a execución das obras de ampliación do Hospital de Montecelo, que pasará a denominarse Gran Montecelo.</p>
    <p>– Actividade: a Axencia asumirá a xestión das actuacións para a execución das obras de ampliación do Hospital de Montecelo, que pasará a denominarse Gran Montecelo.</p>
    <p>Para a realización desta encomenda de xestión, a Axencia Galega de Infraestruturas asume a posición de órgano encomendado e desenvolverá todos aqueles actos e negocios xurídicos propios da preparación, selección de persoa contratista, adxudicación e execución de obras públicas.</p>
    <p>– Natureza e alcance da xestión encomendada: esta resolución de encomenda de xestión constitúe o instrumento xurídico polo cal se regula a prestación encomendada que desenvolverá a Axencia Galega de Infraestruturas, consonte o establecido no artigo 13 da Lei 14/2013, do 26 de decembro, de racionalización do sector público autonómico, en relación co artigo 8 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia. </p>
    <p>De conformidade co artigo 6.3 da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, é un negocio xurídico excluído do ámbito de aplicación desta lei.</p>
    <p>No non previsto nestas condicións básicas de execución, a esta encomenda de xestión seralle de aplicación o Acordo de colaboración entre o Servizo Galego de Saúde e a Consellería de Medio Ambiente, Territorio e Infraestruturas do 15 de xullo de 2015.</p>
    <p>– Prazo de vixencia: estenderase desde o día seguinte ao da súa sinatura ata a data de finalización do prazo de garantía das obras.</p>
    <p>O dito prazo prorrogarase automaticamente por períodos dun ano, agás que algunha das partes exprese a vontade da súa resolución cunha antelación mínima dun mes á data de remate deste e, en todo caso, ata que as obras sexan recibidas pola Administración.</p>
    <p>Santiago de Compostela, 17 de setembro de 2019</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

