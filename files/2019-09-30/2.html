---
date: '2019-09-30'
id: G0427-250919-0001
page: 43052
number: 185
agency: Consellería do Mar
section: II. Autoridades e persoal. b) Nomeamentos.
title: >-
  ORDE do 23 de setembro de 2019 pola que se dispón o nomeamento dunha vogal do
  Consello de Administración da Autoridade Portuaria de Vigo.
range: Orde
url: >-
  https://www.xunta.gal/dog/Publicados/2019/20190930/AnuncioG0427-250919-0001_gl.html
---
<p>O texto refundido da Lei de portos do Estado e da mariña mercante, aprobado polo Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Mediante Orde do 29 de outubro de 2010 determinouse que, en representación dos municipios en cuxo termo está localizada a zona de servizo do porto, se integrarían no Consello de Administración da Autoridade Portuaria de Vigo dous vogais, un por parte do Concello de Vigo, e outro, con alternancia cada dous anos, por parte dos concellos de Redondela e Moaña.</p>
    <p>Polo exposto, en exercicio da facultade atribuída, por proposta do Concello de Redondela,</p>
    <h2>DISPOÑO:</h2>
    <p>O nomeamento de Digna Rosa Rivas Gómez como vogal representante do Concello de Redondela no Consello de Administración da Autoridade Portuaria de Vigo.</p>
    <p>Santiago de Compostela, 23 de setembro de 2019</p>
    <footer><p>Rosa María Quintana Carballo<br>Conselleira do Mar</p></footer>

