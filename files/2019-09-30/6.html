---
date: '2019-09-30'
id: G0244-230919-0002
page: 43069
number: 185
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 24 de setembro de 2019, da Secretaría Xeral da Emigración, pola
  que se amplía por segunda vez o prazo de presentación de solicitudes da
  Resolución do 27 de decembro de 2018  pola que se aproban as bases reguladoras
  para a concesión das axudas extraordinarias a persoas emigrantes galegas
  retornadas e se procede á súa convocatoria para o ano 2019 (código de
  procedemento PR905A).
range: Resolución
url: >-
  https://www.xunta.gal/dog/Publicados/2019/20190930/AnuncioG0244-230919-0002_gl.html
---
<p>No <em>Diario Oficial de Galicia</em> núm. 32, do 14 de febreiro de 2019, publicouse a Resolución do 27 de decembro de 2018 pola que se aproban as bases reguladoras para a concesión das axudas extraordinarias a persoas emigrantes galegas retornadas e se procede á súa convocatoria para o ano 2019.</p>
    <p>No artigo 8 da dita resolución establécese que o prazo de presentación de solicitudes será desde o día seguinte ao da publicación da resolución no <em>Diario Oficial de Galicia</em> ata o 30 de agosto de 2019, inclusive.</p>
    <p>Con anterioridade ao remate deste prazo publicouse no <em>Diario Oficial de Galicia</em> núm. 163, do 29 de agosto de 2019, a Resolución do 19 de agosto de 2019, da Secretaría Xeral da Emigración, pola que se amplía o prazo de presentación de solicitudes da Resolución do 27 de decembro de 2018 pola que se aproban as bases reguladoras para a concesión das axudas extraordinarias a persoas emigrantes galegas retornadas e se procede á súa convocatoria para o ano 2019 ata o 30 de setembro de 2019 inclusive.</p>
    <p>Próximo a rematar o prazo de presentación de solicitudes, e á vista de que aínda resta crédito nunha contía que permite atender un número superior de solicitudes, e co fin de garantir a maior eficacia posible das referidas axudas, considérase oportuno ampliar novamente o prazo de presentación de solicitudes.</p>
    <p class="dog-titulo">RESOLVO:</p>
    <p>Artigo único. <em>Ampliación de prazo </em></p>
    <p>Ampliar ata o 31 de outubro de 2019, inclusive, o prazo de presentación de solicitudes previsto na Resolución do 27 de decembro de 2018 pola que se aproban as bases reguladoras para a concesión das axudas extraordinarias a persoas emigrantes galegas retornadas e se procede á súa convocatoria para o ano 2019.</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 24 de setembro de 2019</p>
    <footer><p>Antonio Rodríguez Miranda<br>Secretario xeral da Emigración</p></footer>

