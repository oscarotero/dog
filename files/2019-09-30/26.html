---
date: '2019-09-30'
id: G0424-190919-0001
page: 43194
number: 185
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 17 de setembro de 2019, da Secretaría Xeral Técnica da Consellería
  de Economía, Emprego e Industria, polo que se notifica a resolución do recurso
  de reposición RRM-LU-24/2015.
range: Anuncio
url: >-
  https://www.xunta.gal/dog/Publicados/2019/20190930/AnuncioG0424-190919-0001_gl.html
---
<p>O 5 de agosto de 2019, o secretario xeral técnico da Consellería de Economía, Emprego e Industria, en uso da competencia delegada polo conselleiro en virtude da Orde do 10 de xuño de 2016 (DOG nº 131, do 12 de xullo), ditou resolución do recurso de reposición RRM-LU-24/2015 interposto por Manuel Martínez Insua.</p>
    <p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentada sen éxito a notificación persoal a través do servizo de Correos, notifícaselle a Manuel Martínez Insua a resolución antes referida.</p>
    <p>O interesado poderá recoller a notificación da resolución mediante comparecencia nas dependencias do Servizo Técnico-Xurídico I da Consellería de Economía, Emprego e Industria, situadas no Edificio Administrativo San Caetano, s/n, bloque 5, 4ª planta, 15781 Santiago de Compostela, no prazo de dez (10) días hábiles contados desde o seguinte ao da publicación deste anuncio no BOE. </p>
    <p>Contra esta resolución, que é definitiva na vía administrativa, cabe interpoñer recurso contencioso-administrativo ante o Tribunal Superior de Xustiza de Galicia. Todo isto de acordo co establecido no artigo 10.1, letra a), da Lei 29/1998, do 13 de xullo, reguladora da xurisdición contencioso-administrativa. Conforme o disposto no artigo 46.1 da citada lei, o prazo de presentación do referido recurso é de dous meses, contados desde o día seguinte ao da notificación desta resolución. </p>
    <p>Santiago de Compostela, 17 de setembro de 2019</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

