---
date: '1999-04-28'
id: '7012'
page: 5
number: 80
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 5 de abril de 1999, do Xurado Provincial de Montes Veciñais en Man
  Común de Lugo, polo que se inicia a tramitación dos expedientes de
  clasificación de montes desta provincia 17/1998 e 27/1998.
range: Edicto
url: 'https://www.xunta.gal/dog/Publicados/1999/19990428/Anuncio7012_gl.html'
---
<p>Perante este Xurado Provincial de Montes Veciñais en Man Común tramítanse os expedientes de clasificación dos montes coas características que a seguir se indican:</p>
<p>-Expediente número 17/1998:</p>
<p>Denominación: montes: Salto-N e Coto da Barroca-N.</p>
<p>Comunidade propietaria: veciños dos lugares da Venta e O Guioncho.</p>
<p>Parroquia: Lieiro.</p>
<p>Concello: Cervo.</p>
<p>Superficie: 7 hectáreas.</p>
<p>Estremas:</p>
<p>As do termo veciñal son:</p>
<p>Norte: termos de San Cibrao. Leste: termos da parroquia de Cervo. Sur: termos e montes de Gondrás. Oeste: termos do Castelo e Lieiro.</p>
<p>-Expediente número 27/1998:</p>
<p>Denominación: montes de Rigueira.</p>
<p>Comunidade propietaria: veciños da parroquia de Rigueira.</p>
<p>Concello: Xove.</p>
<p>Superficie: 800 ha.</p>
<p>Estremas:</p>
<p>As do termo parroquial son:</p>
<p>Norte: termos da parroquia de Xove. Leste: termo municipal de Cervo. Sur: termos e montes da parroquia de Monte. Oeste: termo municipal de Viveiro e montes de Xilán e Corveira.</p>
<p>Descrición do perímetro:</p>
<p>O perímetro de todo o termo parroquial de Rigueira, comprendendo tódolos montes, os predios particulares e as mesmas aldeas, pode describirse empezando polo extremo noroeste en Pedralba nos límites co termo das parroquias de Xuances e Xove.</p>
<p>Polo norte divide cos termos da parroquia de Xove baixando pola lomba de Pedralba cara ó leste por Cruz de Pedride subindo a Calvoso e atravesando cara ó sueste e subindo por Ermitán e Coto dos Cristais a Medela.</p>
<p>Polo leste divide co termo municipal de Cervo desde Medela baixando pola estrema de norte a sur por Chao das Pozas, Pena do Ferreiro e Pico do Castelo baixando a Pozo do Piago no río Covo.</p>
<p>Polo sur divide cos termos e montes da parroquia de Monte subindo desde Pozo de Piago cara ó oeste por Penidos e Pena das Cancelas, atravesando ó val do río Gondar e subindo pola lomba de Penalonga ata Campo da Cruz.</p>
<p>Polo oeste divide nun treito co termo municipal de Viveiro, desde Campo da Cruz seguindo a estrema cara ó noroeste por Xoán Penado ata enriba do Curro de Naia, de onde colle dirección noroeste dividindo cos montes de Xilán e Corveira seguindo a lomba que divide augas, baixando por Corveira e Armada ata Pedralba, onde se comezou.</p>
<p>En virtude do acordado polo xurado na sesión celebrada coa data do 26 de maio de 1998 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesados poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistilos en relación cos montes, achegando, se é o caso, a documentación que consideren conveniente ó respecto.</p>
<p>Lugo, 5 de abril de 1999.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

