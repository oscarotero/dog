---
date: '1995-12-29'
id: 6EB2
page: 9
number: 248
agency: CONCELLO DE MUROS
section: VI. ANUNCIOS
title: >-
  Anuncio de licitación do contrato de xestión do servicio de subministración de
  auga corrente ós municipios de Muros e Carnota.
range: Anuncio
url: 'https://www.xunta.gal/dog/Publicados/1995/19951229/Anuncio6EB2_gl.html'
---
<p>Os concellos de Muros e Carnota aprobaron o prego de condicións da devandita licitación, que se expón ó público polo prazo de oito días para reclamacións. Así mesmo convocan licitación pública para a adxudicación por concurso da concesión do servicio de acordo co citado prego.</p>
<p>1. Tipo de licitación: non se fixa, polas especiais características do contrato.</p>
<p>2. Prazo de duración: vinte anos, renovables por períodos de cinco ata o máximo de cincuenta anos.</p>
<p>3. Forma de adxudicación: por concurso.</p>
<p>4. Presentación de proposicións: no prazo de vinteseis días naturais contados a partir da publicación do derradeiro dos anuncios no BOP ou DOG, en horas de atención ó público (9 a 14.30 horas) no rexistro xeral do Concello de Muros. O expediente e prego de condicións están ó dispor dos interesados na secretaría do Concello de Muros.</p>
<p>5. Fianzas provisoria e definitiva: 250.000 ptas. e 2.000.000 de ptas., respectivamente.</p>
<p>6. Apertura de plicas: na Casa do Concello de Muros ás 12 horas do primeiro día solto seguinte a aquel no que remata o prazo de presentación de proposicións.</p>
<p>7. Modelo de proposición:</p>
<p>Don/Dona..., titular do DNI número..., veciño/a de..., con domicilio en..., que actúo en nome propio/en representación de..., segundo o poder suficiente que achego, comparezco perante o Concello de Muros e expoño,</p>
<p>Primeiro.-Que desexo participar no concurso público convocado para adxudica-lo contrato de concesión da xestión integral do servicio municipal de subministración de auga corrente ós municipios de Carnota e Muros.</p>
<p>Segundo.-Acepto na súa integridade o prego de condicións económico-administrativas que rexen o devandito concurso.</p>
<p>Terceiro.-Comprométome de resultar elixido adxudicatario, á prestación do servicio obxecto de contrato de acordo co citado prego de condicións e ás seguintes cláusulas:</p>
<p>A. A tarifa media para 1996 será a seguinte: 25 ptas./m de auga facturada.</p>
<p>B. Comprométome a realiza-las seguintes obras nos prazos que se sinalan e por un valor total de... ptas. de execución de contrata.</p>
<p>C. A anualidade constante de amortización (capital máis xuros) para a recuperación dos investimentos realizados fixados en... ptas. ó ano durante un período de... anos.</p>
<p>D. Logo de recupera-lo custo unitario pola xestión do servicio e a anualidade de amortización polos investimentos realizados, aboareille ós concellos de Carnota e Muros un canon... ptas./m de auga facturada.</p>
<p>Cuarto.-A documentación esixida, e concretamente a oferta económica, consta na proposición presentada.</p>
<p>Quinto.-Achego os cadros de prezos que rexerán en 1995 para as obras de acometida á rede e instalación de contedores ós que se refire o prego de condicións.</p>
<p>Muros, 4 de decembro de 1995.</p>
<p>O alcalde</p>
<p>Rubricado</p>
<p>8273</p>

