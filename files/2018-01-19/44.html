---
date: '2018-01-19'
id: G0424-291217-0009
page: 4398
number: 14
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 28 de decembro de 2017, da Xefatura Territorial de Ourense, polo
  que se fai público o apercibimento pola situación de abandono da explotación
  Mormeau, número 4287, sita no termo municipal de Carballeda de Valdeorras.
range: Anuncio
url: >-
  https://www.xunta.gal/dog/Publicados/2018/20180119/AnuncioG0424-291217-0009_gl.html
---
<p>Á vista dos datos que se encontran na Xefatura Territorial da Consellería de Economía, Emprego e Industria e do resultado das inspeccións realizadas en varias ocasións polos técnicos facultativos adscritos a ela, ponse en coñecemento que a explotación número 4287, <em>Mormeau</em>, sita no termo municipal de Carballeda de Valdeorras, provincia de Ourense, da cal é titular a mercantil Pizarras del Eje, S.A., con último enderezo social coñecido na estrada N-536, p.q. 42.9, Sobradelo de Valdeorras (Ourense), se encontra na situación de abandono, sen que se adoptasen as medidas de seguridade para o seu peche e clausura definitivos, segundo o establecido no artigo 88 da Lei 22/1973, do 21 de xullo, de minas, e o artigo 112 do Real decreto 2857/1978, do 25 de agosto, polo que se aproba o Regulamento xeral para o réxime da minaría.</p>
    <p>Dado que a situación de embargo en que se atopa a empresa non exime o titular das súas obrigas en materia de seguridade, requíreselle que, no prazo de 30 días, presente un proxecto para o abandono dos labores no cal se recollan as medidas precisas para garantir a seguridade das persoas e bens segundo o previsto na Orde do 22 de marzo de 1998 pola que se aproba a instrución técnica complementaria ITC 13.0.01 (suspensión e abandono de labores) do Regulamento xeral de normas básicas de seguridade mineira (BOE núm. 85, do 8.4.1988) e proceda á execución da restauración.</p>
    <p>De non dar cumprimento a este requirimento, adoptarase o pertinente acordo de execución subsidiaria para adoptar as medidas de seguridade que se consideren necesarias para salvagardar os intereses e seguridade de terceiros, con posterior reintegro dos gastos polo titular, sen prexuízo das sancións administrativas e as responsabilidades en que se poida incorrer, segundo a Lei 3/2008, do 23 de maio, de ordenación da minaría de Galicia (BOE núm. 165, do 9 de xullo).</p>
    <p>Intentada a notificación á interesada anteriormente citado por esta Xefatura Territorial da Consellería de Economía, Emprego e Industria en Ourense, prevista no artigo 42 da Lei 39/2015, do 1 de outubro, do procedemento administrativo común das administracións públicas, do deber de presentar o regulamentario proxecto, e ao non ser posible por domicilio descoñecido, procédese á súa publicación en aplicación do artigo 44 da Lei 39/2015, do 1 de outubro. </p>
    <p>Ourense, 28 de decembro de 2017</p>
    <footer><p>Santiago Álvarez González<br>Xefe territorial de Ourense</p></footer>

