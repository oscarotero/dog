---
date: '2018-01-19'
id: G0427-291217-0004
page: 4424
number: 14
agency: Consellería do Mar
section: VI. Anuncios. a) Administración autonómica.
title: >-
  ORDE do 12 de decembro de 2017 pola que se autoriza a transmisión mortis
  causa, mediante pacto de mellora, das concesións administrativas e das bateas
  Forte II e San Martín II.
range: Orde
url: >-
  https://www.xunta.gal/dog/Publicados/2018/20180119/AnuncioG0427-291217-0004_gl.html
---
<p>Vistos os expedientes instruídos para os efectos de transmisión das bateas <em>Forte II</em> e <em>San Martín II</em>, e das concesións administrativas que as amparan, resulta:</p>
    <p>a) Antecedentes.</p>
    <p>Primeiro. Mediante escritos do 14 de xullo de 2017, Antonio Eduardo Forte Casal (35209560-X) e Raquel Alfonso Lijó (76835069-G) solicitaron autorización para a transmisión <em>mortis causa</em>, mediante pacto de mellora, das concesións administrativas e das bateas <em>Forte II</em> e <em>San Martín II</em>.</p>
    <p>Segundo. Os interesados achegaron a documentación requirida para a tramitación.</p>
    <p> Terceiro. Os informes do Servizo de Protección dos Recursos sobre as características das bateas e da Subdirección Xeral de Acuicultura sobre a tramitación dos expedientes, son favorables.</p>
    <p>b) Consideracións legais e técnicas.</p>
    <p>Primeira. Este órgano é competente para resolver os expedientes, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro) e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG número 180, do 21 de setembro).</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora. </p>
    <p>Terceira. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999, pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, mediante pacto de mellora, a favor de Benjamín Forte Alfonso (77415324-S), das concesións administrativas e das bateas que se indican a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Forte II</em>.</p>
    <p>Situación: </p>
    <p>Cuadrícula número: 14.</p>
    <p>Polígono: B.</p>
    <p>Distrito: O Grove (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividad.</p>
    <p>Orde de outorgamento: 26.5.1971.</p>
    <p>Remate da vixencia: 15.12.2019.</p>
    <p>Actuais titulares: Antonio Eduardo Forte Casal (35209560-X) e Raquel Alfonso Lijó (76835069-G).</p>
    <p>Novo titular: Benjamín Forte Alfonso (77415324-S).</p>
    <p>Identificación:</p>
    <p>Tipo: batea.</p>
    <p>Nome: <em>San Martín II</em>.</p>
    <p>Situación: </p>
    <p>Cuadrícula número: 97.</p>
    <p>Polígono: G.</p>
    <p>Distrito: O Grove (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividad.</p>
    <p>Orde de outorgamento: 14.5.1975.</p>
    <p>Remate da vixencia: 15.12.2019.</p>
    <p>Actuais titulares: Antonio Eduardo Forte Casal (35209560-X) e Raquel Alfonso Lijó (76835069-G).</p>
    <p>Novo titular: Benjamín Forte Alfonso (77415324-S).</p>
    <p>O novo titular das concesións subrógase nos dereitos e obrigas dos anteriores dende o momento de formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo ante a xurisdición contencioso-administrativa, no prazo de dous meses, contados en ambos os casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 12 de decembro de 2017</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

