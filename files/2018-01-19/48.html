---
date: '2018-01-19'
id: C3K1-291217-0002
page: 4405
number: 14
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 21 de decembro de 2017, da Xefatura Territorial de Pontevedra, pola
  que se notifica a resolución do expediente sancionador 2017403TA-PO por
  infracción en materia sanitaria.
range: Cédula
url: >-
  https://www.xunta.gal/dog/Publicados/2018/20180119/AnuncioC3K1-291217-0002_gl.html
---
<p>O 29 de novembro de 2017 a xefa territorial de Pontevedra ditou a resolución do expediente sancionador núm. 2017403TA-PO, incoado a Hostelería Yumbo, S.L.U., co CIF B94130275, como titular do establecemento Club O Padriño.</p>
    <p>Tras intentar a notificación desta resolución consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non puido practicarse, polo que mediante esta cédula se notifica a Hostelería Yumbo, S.L.U. o contido da dita resolución, que figura no anexo, segundo o disposto no artigo 44 da dita lei, para o seu coñecemento.</p>
    <p>No caso de estar conforme con esta resolución, deberá facer efectiva a multa no seguinte prazo:</p>
    <p>1. Se a publicación se realiza entre os días 1 e 15 do mes, desde a data da publicación ata o día 20 do mes posterior ou, se este non for hábil, ata o inmediato hábil seguinte.</p>
    <p>2. Se a publicación se realiza entre os días 16 e último do mes, desde a data da publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>Para isto deberá empregar os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Contra a presente resolución, que non pon fin á vía administrativa, poderase interpoñer recurso de alzada ante o conselleiro de Sanidade, Edificio Administrativo San Lázaro, en Santiago de Compostela, no prazo dun mes contado desde o día seguinte ao da publicación desta resolución, de conformidade co establecido no artigo 122 da Lei 39/2015, do 1 de outubro, do procedemento administrativo común das administracións públicas.</p>
    <p>Esta cédula expídese para que conste e lle sirva de notificación a interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 21 de decembro de 2017</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2017403TA-PO.</p>
    <p>Sancionada: Hostelería Yumbo, S.L.U.</p>
    <p>CIF: B94130275.</p>
    <p>Enderezo: lg. O Vinquiño, núm. 10, Adina, 36970 Sanxenxo.</p>
    <p>Feito imputado: infracción do previsto na Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos infrinxidos:</p>
    <p>Disposición adicional terceira. Sinalización dos centros ou dependencias en que existe prohibición de fumar e zonas habilitadas para fumar</p>
    <p>«Nos centros ou dependencias en que existe prohibición legal de fumar deberanse colocar na súa entrada, en lugar visible, carteis que anuncien a prohibición do consumo de tabaco e os lugares en que, de ser o caso, se encontren as zonas habilitadas para fumar. Estes carteis estarán redactados en castelán e na lingua cooficial coas exixencias requiridas polas normas autonómicas correspondentes».</p>
    <p>Tipificación: unha infracción administrativa tipificada como leve no artigo 19.2.d) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Sanción imposta: sesenta euros (60 €).</p>

