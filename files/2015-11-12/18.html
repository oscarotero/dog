---
date: '2015-11-12'
id: G2410-221015-0002
page: 42936
number: 216
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 202/2015).
range: Edicto
url: >-
  https://www.xunta.gal/dog/Publicados/2015/20151112/AnuncioG2410-221015-0002_gl.html
---
<p>Execución de títulos xudiciais (ETX) 202/2015</p>
    <p>Procedemento de orixe: despedimento/cesamentos en xeral 271/2015</p>
    <p>Sobre: ordinario</p>
    <p>Demandante: José Antonio Novais Botana</p>
    <p>Procuradora: María Begoña Caamaño Castiñeira</p>
    <p>Demandados: Asociación Profesional Xóvenes Agricultores e o Fondo de Garantía Salarial (Fogasa) </p>
    <p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 202/2015 deste xulgado do social, seguido por instancia de José Antonio Novais Botana contra a Asociación Profesional Xóvenes Agricultores e o Fondo de Garantía Salarial, sobre ordinario, se ditou a seguinte resolución:</p>
    <p>«Secretaria xudicial: María Teresa Vázquez Abades</p>
    <p>Santiago de Compostela, 4 de setembro de 2015</p>
    <p>Antecedentes de feito:</p>
    <p>Primeiro. Por parte de José Antonio Novais Botana presentou solicitude de execución de decreto número 338/2015 de avinza ditada no DSP 271/2015 fronte á Asociación Profesional Xóvenes Agricultores e o Fondo de Garantía Salarial (Fogasa) e, atendendo á dita solicitude, en data 31 de xullo de 2015 este órgano xudicial ditou auto en que se despachaba orde xeral de execución pola cantidade de 11.561,04 euros (3.822,98 euros de indemnización+7.738,06 euros de salarios debidos) e de 1.156,10 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Segundo. Consta nas actuacións a declaración previa de insolvencia da parte aquí executada Asociación Profesional Xóvenes Agricultores, realizada por decreto de data 27 de xaneiro de 2015, ditado polo Xulgado do Social número 1.</p>
    <p>Terceiro. Para cumprir o requisito que se contén no artigo 276.3 da LXS, ditouse en data 31 de xullo de 2015 decreto en que se daba audiencia previa á parte demandante e ao Fondo de Garantía Salarial para que sinalasen, se é o caso, a existencia de novos bens co resultado que consta en autos.</p>
    <p>Fundamentos de dereito:</p>
    <p>Primeiro. Dispón o artigo 276.3 da LXS que, unha vez declarada xudicialmente a insolvencia dunha empresa, iso será base suficiente para estimar a súa pervivencia noutras execucións, e poderá ditarse o decreto de insolvencia sen necesidade de reiterar as indagacións de bens do artigo 250 desta lei, e deberá darse audiencia previa á parte demandante e ao Fondo de Garantía Salarial para que sinalen a existencia de novos bens.</p>
    <p>Segundo. Na presente executoria cumpríronse os requisitos e trámites de indagación de bens establecidos nos artigos 250 e 276 da LXS, que supón concluír respecto da executada a pervivencia da situación de insolvencia ao non se coñeceren novos bens daquela sobre os que facer efectivas as actividades de execución, polo que procede, cumprindo o efecto previsto no artigo 276.2 da LXS, declarar a insolvencia total, que deberá entenderse provisional para todos os efectos, ata que se coñezan novos bens ao executado.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo:</p>
    <p>a) Declarar o executado Asociación Profesional Xóvenes Agricultores en situación de insolvencia total por importe de 11.561,04 euros (3.822,98 euros de indemnización+7.738,06 euros de salarios debidos) e de 1.156,10 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución se a partir deste momento se coñecen novos bens do executado.</p>
    <p>c) Unha vez firme, procédase á súa inscrición no rexistro correspondente.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra a presente resolución cabe recurso directo de revisión, que deberá interporse ante quen dita a resolución no prazo de tres días hábiles seguintes á notificación desta, con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A., e deberá indicar no campo concepto “recurso”, seguido do código “31 Social-revisión de resolucións secretario xudicial”. Se o ingreso se fai mediante transferencia bancaria deberá incluír tras a conta referida, separados por un espazo, a indicación “recurso” seguida do “31 Social-revisión de resolucións secretario xudicial”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións a data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles».</p>
    <p>E para que lle sirva de notificación en legal forma á Asociación Profesional Xóvenes Agricultores, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 22 de outubro de 2015</p>
    <footer><p>A secretaria xudicial</p></footer>

