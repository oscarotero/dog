---
date: '2017-01-16'
id: G0424-040117-0001
page: 2096
number: 10
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 22 de decembro de 2016 pola que se establecen as bases
  reguladoras para a concesión de subvencións, en réxime de concorrencia non
  competitiva, para o pagamento de parte da factura eléctrica a través do tícket
  eléctrico social de Galicia, e se procede á súa convocatoria para o ano 2017
  (código do procedemento IN414A).
range: Orde
url: >-
  https://www.xunta.gal/dog/Publicados/2017/20170116/AnuncioG0424-040117-0001_gl.html
---
<p>BDNS (Identif.): 327040.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Persoas residentes na Comunidade Autónoma de Galicia que convivan con menores de 18 anos ou discapacitados cuxos ingresos totais da unidade de convivencia no superen 1,5 veces o IPREM (9.585,19 euros/ano).</p>
    <p>Segundo. <em>Obxecto</em></p>
    <p>Subvencionar parte da factura eléctrica ás unidades de convivencia con menores ou discapacitados cuxos ingresos totais da unidade de convivencia non superen 1,5 veces o IPREM (9.585,19 euros/ano). </p>
    <p>Terceiro. <em>Bases reguladoras</em></p>
    <p>Orde do 22 de decembro de 2016 pola que se establecen as bases reguladoras para a concesión de subvencións, en réxime de concorrencia non competitiva, para o pagamento de parte da factura eléctrica a través do tícket eléctrico social de Galicia, e se procede á súa convocatoria para o ano 2017.</p>
    <p>Cuarto. <em>Contía</em></p>
    <p>A dotación orzamentaria é de 793.115,00 euros.</p>
    <p>A contía da subvención será unha cantidade fixa de 180 euros ao ano para as unidades de convivencia que cumpran os requisitos e de 300 euros ao ano para as que acrediten ser, ademais, familia numerosa.</p>
    <p>Quinto. <em>Prazo de presentación de solicitudes</em></p>
    <p>Comezará o día seguinte ao da publicación da orde no <em>Diario Oficial de Galicia</em> e rematará o 15 de xullo de 2017. </p>
    <p>Santiago de Compostela, 22 de decembro de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

