---
date: '2022-10-20'
id: V0653-101022-0007
page: 55725
number: 200
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  ORDE do 7 de outubro de 2022 pola que se amplía o prazo de xustificación das
  subvencións convocadas ao abeiro da Orde do 26 de abril de 2022 pola que se
  establecen as bases reguladoras para a concesión, en réxime de concorrencia
  competitiva, das subvencións para o fomento da comercialización da artesanía
  galega e se convocan para o ano 2022 (código de procedemento IN201G).
range: Orde
url: >-
  https://www.xunta.gal/dog/Publicados/2022/20221020/AnuncioV0653-101022-0007_gl.html
---
<p>Mediante a Orde do 26 de abril de 2022 (DOG núm. 93, do 13 de maio) establécense as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e convócanse para o ano 2022 (código de procedemento IN201G).</p>
    <p>O artigo 1.4 das bases reguladoras establece que «en concreto, consideraranse actuacións subvencionables as previstas no artigo 4. As ditas actuacións deberán estar realizadas e efectivamente pagadas desde o 1 de xaneiro de 2022 ata a data límite de xustificación establecida no artigo 21. Así mesmo, excepcionalmente considéranse subvencionables a organización e participación en feiras do período do Nadal 2021/22 e os gastos efectuados desde o 1 de novembro ata o 31 de decembro de 2021 derivados destas».</p>
    <p>Pola súa banda, o artigo 21.1 das bases reguladoras dispón que o pagamento da subvención quedará condicionado á presentación, nos lugares sinalados no artigo 3 da convocatoria e ata o 31 de outubro de 2022, dunha copia da documentación indicada do propio artigo 21.1.</p>
    <p>Tendo en conta o longo proceso de avaliación e co fin de optimizar os procesos de xestión e dado que non se causa prexuízo a terceiros, procede modificar o artigo 21.1 das bases reguladoras e ampliar o prazo de xustificación ata unha data que permita unha mellor xustificación da subvención por parte das persoas beneficiarias.</p>
    <p>A teor do exposto, en virtude das competencias que ten atribuídas a Vicepresidencia Primeira e Consellería de Economía, Industria e Innovación en materia de comercio interior, e no exercicio das atribucións que me foron conferidas,</p>
    <h2>DISPOÑO:</h2>
    <p>Artigo único. Modificación do artigo 21.1 do anexo I da Orde do 26 de abril de 2022 pola que se establecen as bases reguladoras para a concesión, en réxime de concorrencia competitiva, das subvencións para o fomento da comercialización da artesanía galega e se convocan para o ano 2022 (código de procedemento IN201G)</p>
    <p>O primeiro parágrafo do artigo 21.1 do anexo I da referida orde queda redactado nos seguintes termos:</p>
    <p>«O pagamento da subvención quedará condicionado á presentación, nos lugares sinalados no artigo 3 da convocatoria e ata o 11 de novembro de 2022, dunha copia da seguinte documentación:».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 7 de outubro de 2022</p>
    <footer><p>Francisco José Conde López<br>Vicepresidente primeiro e conselleiro de Economía,<br>Industria e Innovación</p></footer>

