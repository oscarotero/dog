---
date: '2022-10-20'
id: V0653-061022-1
page: 55792
number: 200
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de outubro de 2022, da Xefatura Territorial de Lugo, pola que
  se someten a información pública a solicitude de autorización administrativa
  previa e de construción, e a declaración de utilidade pública, en concreto,
  dunha instalación eléctrica no concello de Viveiro (expediente 2020/18 ATE).
range: Resolución
url: >-
  https://www.xunta.gal/dog/Publicados/2022/20221020/AnuncioV0653-061022-1_gl.html
---
<p>O 7 de xullo de 2022, o xefe territorial da Vicepresidencia Primeira e Consellería de Economía, Industria e Innovación de Lugo ditou resolución de información pública da solicitude de autorización administrativa previa e de construción e da declaración de utilidade pública, en concreto, da instalación modificado do proxecto LAT 132 kV D.C. sub. Magazos-sub. Boimente. Treito S.C. entre a sub. Magazos e o apoio nº 28, xunto á cal se insería o anexo coa relación de bens e dereitos afectados, que se publicou no DOG núm. 133, do 13 de xullo de 2022.</p>
    <p>A dita relación de bens e dereitos afectados foi modificada posteriormente pola empresa, xa que contiña erros relativos ás afeccións, polo cal se deixa sen efecto a ditada o 7 de xullo, e para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro), e no título VII do Real decreto 1955/2000, do 1 de decembro, (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométense a información pública a petición de autorización administrativa previa e de construción, e a declaración de utilidade pública, en concreto, da instalación eléctrica e do anexo corrixido e actualizado:</p>
    <p>Denominación: modificado do proxecto LAT 132 kV D.C. sub. Magazos-sub. Boimente. Treito S.C. entre a sub. Magazos e o apoio nº 28.</p>
    <p>Solicitante: Begasa.</p>
    <p>Domicilio social: r/ Ramón María Aller Ulloa, nº 9, 27003 Lugo.</p>
    <p>Características técnicas principais:</p>
    <p>– Liña de alta tensión aérea de 132 kV, cunha lonxitude de 6.567 m, con orixe na subestación de Magazos, condutor LA-280, simple circuíto con configuración símplex e con cable de comunicacións OPGW 48 F e final no apoio 28 da LAT 132 kV D/C Magazos-Boimente.</p>
    <p>A declaración de utilidade pública, segundo o sinalado no artigo 56 da citada Lei 24/2013, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa (BOE núm. 351, do 17 de decembro).</p>
    <p>A relación concreta e individualizada de bens e dereitos afectados que se consideran de necesaria ocupación figuran no anexo que se insire xunto con esta resolución.</p>
    <p>Aquelas persoas ou entidades que se consideren afectadas poderán presentar as súas alegacións nesta xefatura territorial (Edificio Administrativo da Xunta de Galicia en Lugo, rolda da Muralla, 70) referidas ás posibles limitacións á constitución da servidume de paso de liñas eléctricas (artigo 144 do Real decreto 1955/2000) e aqueloutras que consideren oportunas, no prazo de trinta días contado desde o día seguinte ao da última publicación ou ao da notificación individual.</p>
    <p>Durante este prazo poderase examinar o proxecto das instalacións nesta xefatura territorial, de luns a venres, entre as nove da mañá e as dúas da tarde.</p>
    <p>Ata o mesmo momento do levantamento das actas previas, os interesados poderán facer alegacións por escrito para os únicos efectos de corrixir posibles erros que se atopen ao relacionar os bens e dereitos afectados, segundo dispón o artigo 56.2 do Regulamento da Lei de expropiación forzosa (BOE núm. 160, do 27 de xuño).</p>
    <p>Esta publicación realízase igualmente para os efectos do artigo 44 da Lei 39/2015, do 1 de outubro, do procedemento administrativo común das administracións públicas, (BOE núm. 236, do 2 de outubro) cando os titulares dos predios propostos sexan descoñecidos, non se saiba o lugar de notificación, ou ben, intentada a notificación, non se puidese realizar, e así dirixirlle ao Ministerio Fiscal as dilixencias que se produzan de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 10 de outubro de 2022</p>
    <footer><p>Gustavo José Casasola de Cabo<br>Xefe territorial de Lugo</p></footer>

