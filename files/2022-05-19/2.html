---
date: '2022-05-19'
id: G0532-100522-0002
page: 29416
number: 96
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 25 de abril de 2022, da Dirección Xeral de Ordenación do
  Territorio e Urbanismo, de aprobación definitiva da modificación puntual
  número 23 das normas subsidiarias de planeamento municipal do Concello de
  Vilanova de Arousa, para a redelimitación do núcleo rural de Fonsín.
range: Resolución
url: >-
  https://www.xunta.gal/dog/Publicados/2022/20220519/AnuncioG0532-100522-0002_gl.html
---
<p>O Concello de Vilanova de Arousa remite a modificación puntual número 23 das NSP, en solicitude da súa aprobación definitiva, conforme o previsto no artigo 60.13 e 60.16 da Lei 2/2016, do 10 de febreiro, do solo de Galicia (LSG), e os artigos 144.13 e 144.16 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia (RLSG).</p>
    <p>Logo de examinar a documentación achegada, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>1. O Concello de Vilanova de Arousa conta cunhas normas subsidiarias de planeamento municipal (NSP) aprobadas o 14.3.1997, ao abeiro da Lei 11/1985, do 22 de agosto, de adaptación da do solo a Galicia (BOP do 5.5.1997 e DOG do 28.5.1997).</p>
    <p>2. O 23.4.2019, a Secretaría Xeral de Calidade e Avaliación Ambiental inicia o trámite de consultas no procedemento de avaliación ambiental estratéxica simplificada (expediente nº 2019AAE2329).</p>
    <p>II. Obxecto da modificación puntual.</p>
    <p>O obxecto desta modificación puntual é redelimitar o núcleo existente para axustalo ás condicións de delimitación da Lei 2/2016, do solo de Galicia, e para dar collida a distintas edificacións existentes.</p>
    <p>III. Análise e consideracións.</p>
    <p>A documentación achegada responde ao requirimento de integridade documental realizado por esta dirección xeral de ordenación do territorio e urbanismo con data do 11.1.2022. Así mesmo, respecto das cuestións sinaladas no informe emitido no período de consultas, púidose comprobar que se lles deu cumprimento.</p>
    <p>IV. Resolución.</p>
    <p>Visto canto antecede, en virtude do establecido no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia,</p>
    <h2>RESOLVO:</h2>
    <p>Primeiro. Aprobar definitivamente a modificación puntual número 23 das normas subsidiarias de planeamento municipal de Vilanova de Arousa para a redelimitación do núcleo rural de Fonsín.</p>
    <p>Segundo. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio esta modificación puntual no Rexistro de Planeamento Urbanístico de Galicia.</p>
    <p>Tercero. Notifíquese ao Concello e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>Cuarto. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o concello deberá publicar a normativa da modificación aprobada no <em>Boletín Oficial</em> da provincia, unha vez inscrita no Rexistro de Planeamento Urbanístico.</p>
    <p>Quinto. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 25 de abril de 2022</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

