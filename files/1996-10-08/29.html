---
date: '1996-10-08'
id: A706
page: 8
number: 197
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 19 de agosto de 1996, do Xurado Provincial de Montes Veciñais en Man
  Común da Coruña, polo que se inicia a tramitación do expediente 333 de
  clasificación do monte de Vilarcovo, pertencente ó lugar de Vilarcovo,
  parroquia de Colúns, concello de Mazaricos.
range: Edicto
url: 'https://www.xunta.gal/dog/Publicados/1996/19961008/AnuncioA706_gl.html'
---
<p>Perante este Xurado Provincial de Montes Veciñais en Man Común, tramítase expediente 333 de clasificación do monte que ten as características que se indican a continuación:</p>
<p>Denominación: De Vilarcovo.</p>
<p>Comunidade: Vilarcovo.</p>
<p>Parroquia: Colúns.</p>
<p>Concello: Mazaricos.</p>
<p>Superficie: 145 ha.</p>
<p>Lindeiros:</p>
<p>Procede do monte Ruña, nº 103-K do C.U.P.</p>
<p>Norte: do piquete nº D-18 situado no muro do enclavado D, coñecido como Prado de Félix e seguindo restos de muro ata o punto coñecido como Petón de Campelo, con resto do monte Ruña.</p>
<p>Leste: do Petón de Campelo seguindo restos de muro e despois en liña recta ata o muro coñecido como do Prado do Anselmo, desde aquí seguindo muro ata o punto denominado Cruz da Basteira, e segue a pista ata o lugar coñecido como Castelo da Ruña, con mais monte Ruña e monte pertencente á comunidade de Cives, Sande e Mundín.</p>
<p>Sur: desde o Castelo da Ruña seguindo restos de muro ata o piquete nº 1.539 do deslindamento, con monte pertencente á comunidade de Cives, Sande e Mundín.</p>
<p>Oeste: do piquete nº 1.539 ó 1, e deste ó 3 seguindo a orde de piquetes, con monte Pedregal e Ruña, da parroquia de Arcos. Do piquete nº 3 ó nº 135 seguindo a orde de piquetes, con propiedades particulares de veciños de Vilarcovo. Do piquete nº 135 en liña recta ata o D-10, no muro do enclavado D coñecido como Prado de Félix, con máis monte Ruña.</p>
<p>En virtude do acordado polo xurado, e en cumprimiento da orde do instructor, do 19 de agosto de 1996, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesados, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, aportando, se é o caso, a documentación que consideren conveniente ó respecto.</p>
<p>A Coruña, 19 de agosto de 1996.</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>Visto e prace</p>
<p>Ramón Olano Calleja</p>
<p>Instructor do Xurado Provincial de Montes Veciñais en Man Común da Coruña</p>
<p>7039</p>

