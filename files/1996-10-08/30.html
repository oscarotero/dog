---
date: '1996-10-08'
id: A70A
page: 8
number: 197
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Edicto do 19 de agosto de 1996, do Xurado Provincial de Montes Veciñais en Man
  Común da Coruña, polo que se inicia a tramitación do expediente 334 de
  clasificación do monte de Suevos, pertencente ó lugar de Suevos, parroquia de
  Coiro, concello de Mazaricos.
range: Edicto
url: 'https://www.xunta.gal/dog/Publicados/1996/19961008/AnuncioA70A_gl.html'
---
<p>Perante este Xurado Provincial de Montes Veciñais en Man Común, tramítase expediente 334 de clasificación do monte que ten as características que se indican a continuación:</p>
<p>Denominación: De Suevos.</p>
<p>Comunidade: Suevos.</p>
<p>Concello: Coiro.</p>
<p>Superficie: 106 ha.</p>
<p>Lindeiros:</p>
<p>É parte do monte Cadaval, Ruña e outros, nº 103-D do C.U.P.</p>
<p>Norte e oeste: desde o punto denominado Cruz de Servo Saído, próximo ó piquete nº 253, en liña recta ata o piquete nº 179, co monte da comunidade de Manda.</p>
<p>Leste: do piquete nº 179 ó 185 seguindo a orde de piquetes, con propiedades particulares de veciños de Suevos.</p>
<p>Sur: desde o piquete nº 185 seguindo devasa ata o piquete nº 251 situado no lugar denominado Seixos Brancos, con máis monte Cadaval, Ruña e outros. Desde o piquete nº 251 seguindo a orde de piquetes ata o 253 e deste ó punto Cruz de Servo Saído, co termo do concello de Muros.</p>
<p>En virtude do acordado polo xurado, e en cumprimiento da orde do instructor, do 19 de agosto de 1996, conforme o disposto na Lei de montes veciñais en man común, do 10 de outubro de 1989, e demais disposicións de aplicación, por medio do presente edicto faise pública a iniciación da tramitación do expediente indicado, co obxecto de que, de acordo co previsto no artigo 23 do Regulamento do 23 de setembro de 1992, para a aplicación da citada lei, cantas persoas, organismos ou corporacións resulten interesados, poidan comparecer e intervir no expediente iniciado e formular perante o xurado, no prazo dun mes, contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, aportando, se é o caso, a documentación que consideren conveniente ó respecto.</p>
<p>A Coruña, 19 de agosto de 1996.</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>Visto e prace</p>
<p>Federico Sánchez Rodríguez</p>
<p>Instructor do Xurado Provincial de Montes Veciñais en Man Común da Coruña</p>
<p>6866</p>

