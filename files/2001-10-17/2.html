---
date: '2001-10-17'
id: 1030E
page: 13
number: 201
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 21 de setembro de 2001 pola que se fixan as retribucións que
  percibirán os recadadores de zona.
range: Orde
url: 'https://www.xunta.gal/dog/Publicados/2001/20011017/Anuncio1030E_gl.html'
---
<p>No punto 4 do artigo 29 do Decreto 51/2000, do 25 de febreiro, polo que se establece a organización recadatoria da Xunta de Galicia e do Estatuto dos recadadores de zona, establécese que a Consellería de Economía e Facenda poderá revisa-las retribucións dos recadadores de zona cando as circunstancias o aconsellen en función tanto do número de documentos e o volume de débeda cargada a cada zona, como dos gastos dela e as súas circunstancias obxectivas.</p>
<p>No artigo 4 da Orde do 20 de maio de 1997, pola que se fixaron as retribucións que percibirían os recadadores de zona dispoñíase que se poderían revisa-los criterios retributivos que nela se establecían cando as circunstancias o aconsellaran.</p>
<p>Por isto, producidas esas circunstancias, proponse a súa modificación.</p>
<p>En consecuencia, en uso da autorización contida na disposición derradeira primeria do citado decreto,</p>
<p>DISPOÑO:</p>
<p>Artigo 1º</p>
<p>Sobre a suma dos ingresos que sexan imputables en cada exercicio a cada zona e que corresponden a providencias de constrinximento cun importe que non exceda de 5.000.000 de pesetas (30.050,61 euros), aplicaranse as seguintes porcentaxes:</p>
<p>De 0 pesetas a 100.000.000 de pesetas o 20%.</p>
<p>De 100.000.001 pesetas a 200.000.000 de pesetas o 15%.</p>
<p>De 200.000.001 pesetas a 400.000.000 de pesetas o 10%.</p>
<p>A partir de 400.000.001 pesetas o 5%.</p>
<p>Artigo 2º</p>
<p>Á providencia de constrinximento cun importe que exceda de 5.000.000 de pesetas (30.050,61 euros), a retribución dos recadadores establecerase por cada valor, aplicando ós ingresos que obteña a seguinte táboa:</p>
<p>De 0 pesetas a 5.000.000 de pesetas o 20%.</p>
<p>De 5.000.001 pesetas a 10.000.000 de pesetas o 10%.</p>
<p>De 10.000.001 pesetas a 100.000.000 de pesetas o 2,5%.</p>
<p>A partir de 100.000.001 pesetas o 0,5%.</p>
<p>Cando en relación con estes valores se produzan ingresos parciais, a porcentaxe de retribución correspondente determinarase acumulando ó pagamento parcial de que se trate tódolos efectuados con anterioridade.</p>
<p>Artigo 3º</p>
<p>As retribucións a que se refiren os artigos anteriores non inclúen o imposto sobre o valor engadido.</p>
<p>Disposición transitoria</p>
<p>A presente orde producirá efectos sobre a xestión recadatoria a que se refire o parágrafo 2º do número 1 do artigo 30 do citado Decreto 51/2000, do 25 de febreiro, que se produza a partir do primeiro do mes seguinte á súa entrada en vigor.</p>
<p>Disposición derrogatoria</p>
<p>Queda derrogada a Orde do 20 de maio de 1997 pola que se fixan as retribucións que percibirán os recadadores.</p>
<p>Disposición derradeira</p>
<p>A presente orde entrará en vigor o día seguinte ó da súa publicación.</p>
<p>Santiago de Compostela, 21 de setembro de 2001.</p>
<p>José Antonio Orza Fernández</p>
<p>Conselleiro de Economía e Facenda</p>

