---
date: '2001-10-17'
id: 1037A
page: 13
number: 201
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 11 de setembro de 2001, da Área Provincial da Coruña, intentada a
  notificación á que se refire o artigo 59 da Lei 30/1992, pola que se lle
  notifica ó interesado a proposta de resolución do expediente sancionador VP-C
  16/01.
range: Cédula
url: 'https://www.xunta.gal/dog/Publicados/2001/20011017/Anuncio1037A_gl.html'
---
<p>Por medio desta cédula e en cumprimento do disposto no artigo 59 da Lei 30/1992, do 26 de novembro, en relación co artigo 13 do Real decreto 1398/1993, do 4 de agosto, que aproba o Regulamento do procedemento para o exercicio da potestade sancionadora, notifícaselle ó interesado a proposta de resolución do correspondente expediente sancionador, co número que se indica, por non destina-la vivenda a domicilio habitual e permanente do beneficiario, causa prevista no artigo 5 c) e 6 f) da Lei 13/1996, do 30 de decembro, de infraccións en materia de vivenda.</p>
<p>Para a dita infracción a instructora do expediente propón a sanción de multa de 700.000 ptas., sen prexuízo da obriga de destina-la vivenda a domicilio habitual e permanente.</p>
<p>Conforme o establecido no artigo 19 do Regulamento de procedemento para o exercicio da potestade sancionadora, dáselle traslado ó interesado e concédeselle un prazo de 15 días para formular alegacións en trámite de audiencia e presenta-los documentos e informacións que considere pertinentes. A presente proposta de resolución non é susceptible de recurso.</p>
<p>E para que conste e lle sirva de notificación ó interesado, de domicilio descoñecido, en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula na Coruña o 11 de setembro de 2001.</p>
<p>Mª Teresa Morán Calero</p>
<p>Xefa da Área Provincial da Coruña</p>
<p>ANEXO</p>
<p>VP-C 16/01.</p>
<p>Alfredo Buján González.</p>
<p>R/ Anxeriz, 4, portal 2-1º A.</p>
<p>O Milladoiro-Ames.</p>

