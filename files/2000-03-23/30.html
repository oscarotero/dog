---
date: '2000-03-23'
id: 6E8A
page: 4
number: 58
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de febreiro de 2000, da Dirección Xeral de Industria, pola
  que se somete a información pública o proxecto de autorización de instalacións
  denominadas: Revisión número 1 á addenda III do proxecto de instalacións do
  ramal Pontevedra-Ourense (ramal ó Carballiño), promovido pola empresa Enagás,
  S.A. (Expediente 00/5-0-G).
range: Resolución
url: 'https://www.xunta.gal/dog/Publicados/2000/20000323/Anuncio6E8A_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, sométese a información pública o proxecto denominado Revisión nº 1 á addenda III do proxecto de instalacións do ramal Pontevedra-Ourense (ramal ó Carballiño) declarado de utilidade pública polo artigo 103 da citada Lei 34/1998.</p>
<p>Peticionario: Enagás, S.A., con enderezo en r/ Capitán Haya 41, 28020 Madrid, titular da concesión administrativa outorgada por orde do conselleiro de Industria e Comercio do 12 de marzo 1993, para a conducción e subministración de gas natural para usos industriais, de conformidade co proxecto ramal Pontevedra-Ourense e redes de distribución para usos industriais na provincia de Ourense, nos termos municipais de Pontevedra, Ponte Caldelas, Cotobade, A Lama, Avión, Boborás, O Carballiño, Maside, Punxín, Amoeiro, Ourense, Barbadás e San Cibrao das Viñas.</p>
<p>Obxecto da petición: autorización administrativa e aprobación do proxecto de instalacións Revisión nº 1 á addenda III do proxecto de instalacións do ramal Pontevedra-Ourense (ramal ó Carballiño).</p>
<p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: esta revisión modifica o proxecto orixinal, e as súas características son as que se expoñen a continuación:</p>
<p>Entre os vértices V-03 e V-07 do proxecto orixinal o trazado afecta ós restos arqueolóxicos dunha calzada romana situada uns 150 metros antes de chegar á localidade das Caldas. Por este motivo procédese á modificación do trazado, afastándose da calzada romana mencionada.</p>
<p>A lonxitude da conducción aumenta en trece (13) metros respecto ó trazado orixinal, manténdose o diámetro de 4.</p>
<p>Termo municipal afectado:</p>
<p>O Carballiño.</p>
<p>Orzamento: o orzamento ascende a setenta e oito mil cincocentas corenta e seis pesetas (78.546 ptas.).</p>
<p>Afección a predios particulares:</p>
<p>A afección a predios particulares derivada da construcción do gasoducto concrétase na seguinte forma:</p>
<p>Un: expropiación forzosa dos terreos sobre os que se contruirán as instalacións fixas en superficie.</p>
<p>Dous: para as canalizacións:</p>
<p>A. Imposición de servidume permanente de paso de gas ó longo do trazado da conducción, cunha largura de dous (2) metros, un (1) a cada lado do eixe, por onde discorrerá/n soterrado/s o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións ó dominio:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así como de plantar árbores ou arbustos a unha distancia inferior a dous (2) metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar acto ningún que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado del. Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así como de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B. Ocupación temporal, como necesidade derivada da execución das obras, da franxa que se reflicte para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e a instalación da canalización e elementos anexos, executando os traballos ou operacións precisas para os ditos fins.</p>
<p>Tres: para o paso dos cables de liñas, equipos de telecomunicación e elementos dispersores de protección catódica:</p>
<p>A. Imposición de servidume permanente de paso nunha franxa de terreo dun (1) metro de largo, por onde discorrerán soterrados os cables de conexión. Para os leitos dispersores da protección catódica, a franxa de terreo, onde se establece a imposición</p>
<p>de servidume permanente de paso, terá como largo o da instalación máis un (1) metro a cada lado. Estas franxas estarán suxeitas ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, a plantar árbores ou arbustos e realizar calquera tipo de obras, construcción ou edificación a unha distancia inferior a metro e medio (1,5), a cada lado do cable de conexión ou do límite da instalación soterrada dos leitos dispersores, podendo exerce-lo dereito a tallar ou arrinca-las árbores ou os arbustos que houbera a distancia inferior á indicada.</p>
<p>2. Libre acceso do persoal e elementos necesarios para poder vixiar, manter, reparar ou renova-las instalacións, con pagamento, se é o caso, dos danos que se ocasionen.</p>
<p>B. Ocupación temporal, como necesidade derivada da execución das obras, da zona que se reflicte para cada predio nos planos parcelarios de expropiación, e na que se poderá facer desaparecer todo obstáculo, así como realiza-las obras necesarias para o tendido</p>
<p>e a montaxe das instalacións e elementos anexos, executando as obras ou operacións precisas para os ditos fins.</p>
<p>O proxecto inclúe planos parcelarios e a relación concreta e individualizada de bens e dereitos afectados, segundo reflicte o anexo.</p>
<p>O que se fai público para coñecemento xeral e especialmente dos propietarios de terreos e demais titulares afectados polo dito proxecto, a relación insírese ó remate deste anuncio, para que poidan examinala nesta Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela, e na Delegación Provincial de Ourense, Curros Enríquez, 1-4º, e presentar por triplicado nos ditos centros as alegacións que consideren oportunas no prazo de vinte días a partir do seguinte ó da publicación deste anuncio.</p>
<p>Santiago de Compostela, 28 de febreiro de 2000.</p>
<p>Ramón Ordás Badía</p>
<p>Director xeral de Industria</p>
<p>Relación concreta e individualizada de bens e dereitos afectados.</p>
<p>Proxecto: revisión nº 1 á addenda III do ramal Pontevedra-Ourense (ramal ó Carballiño).</p>
<p>Termo municipal: O Carballiño.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L. ml</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>OR-CI-470 V</td><td>Secundino Arias Castro. Caldas de Partovia,
32515 O Carballiño, Ourense.</td><td>20</td><td>200</td><td>57</td><td>363,
366,
367</td><td>Terreo labor</td></tr>
<tr><td></td></tr>
<tr><td>OR-CI-470/1 V</td><td>Concello do Carballiño. Praza Maior, s/n,
32500 O Carballiño, Ourense</td><td>5</td><td>50</td><td></td><td></td><td>Camiño</td></tr>
<tr><td></td></tr>
<tr><td>OR-CI-470/2 V</td><td>Concepción Quesada López. Estrada Cabanelas, 61-Mesego,
32516 O Carballiño, Ourense</td><td>80</td><td>800</td><td>58</td><td>253</td><td>Terreo labor</td></tr>
<tr><td></td></tr>
<tr><td>OR-CI-470/3 V</td><td>María Olimpia Amarante González. Caldas de Partovia.
32515 O Carballiño, Ourense</td><td>46</td><td>460</td><td>58</td><td>254,
255</td><td>Terreo labor</td></tr>
<tr><td></td></tr>
<tr><td>OR-CI-470/4 V</td><td>Secundino Arias Castro. Caldas de Partovia.
32515 O Carballiño, Ourense</td><td>90</td><td>900</td><td>58</td><td>256,
257
258</td><td>Terreo labor</td></tr>
<tr><td></td></tr></tbody></table>

