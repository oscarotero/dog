---
date: '2013-12-17'
id: CA02-161213-0004
page: 48386
number: 240
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 13 de decembro de 2013 pola que se resolve a convocatoria para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo anunciado pola Orde do 21 de outubro de
  2013.
range: Orde
url: >-
  https://www.xunta.gal/dog/Publicados/2013/20131217/AnuncioCA02-161213-0004_gl.html
---
<p>Convocada a provisión polo sistema de libre designación dun posto de traballo vacante no Instituto Galego da Vivenda e Solo pola Orde do 21 de outubro de 2013 (DOG núm. 222, do 20 de novembro), de conformidade co establecido no artigo 29.2º e 30º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia; artigo 21 da Lei 15/2010, do 28 de decembro, de medidas fiscais e administrativas; artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.4º do referido decreto lexislativo, </p>
    <p class="dog-centrado-sin-cursiva-c-a">RESOLVO:</p>
    <p>Primeiro. Adxudicar destino no posto de traballo que se indica e seleccionar a persoa que se relaciona no anexo.</p>
    <p>Segundo. O cesamento no destino actual da persoa que obteña praza producirase no prazo de tres días contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días a partir do seguinte ao do cesamento de tratarse da mesma localidade onde actualmente a persoa preste os seus servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
    <p>O cómputo dos prazos da toma de posesión iniciarase cando finalicen os permisos ou licenzas que, de ser o caso, fosen concedidos á persoa interesada. Nos supostos de baixa por incapacidade temporal iniciarase a partir da correspondente alta.</p>
    <p>Terceiro. A xefatura do centro en que cause baixa a persoa, así como a daquel en que obteña praza, consignará no título administrativo dentro do prazo sinalado no punto anterior a correspondente dilixencia de cesamento e toma de posesión.</p>
    <p>Cuarto. Contra esta orde, que esgota a vía administrativa, a persoa interesada poderá interpor recurso postestativo de reposición ante o conselleiro de Medio Ambiente, Territorio e Infraestruturas no prazo dun mes, contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, ou poderase interpor directamente recurso contencioso-administrativo ante o xulgado do contencioso-administrativo competente no prazo de dous meses contados a partir da mesma data, de acordo co establecido na Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 13 de decembro de 2013</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>
    <h2>ANEXO</h2>
    <p>Nome e apelidos: Juan Carlos Forján Gómez.</p>
    <p>NRP: 3280031413 A205H.</p>
    <p>Subgrupo: A2.</p>
    <p>Corpo/escala: corpo de xestión da Administración da Xunta de Galicia. Escala de xestión de sistemas de informática.</p>
    <p>Denominación do posto: xefatura de servizo de Informática.</p>
    <p>Nivel: 28.</p>
    <p>Código do posto: MA.S02.00.000.15770.050.</p>
    <p>Complemento específico: 13.698,72.</p>
    <p>Centro directivo: Instituto Galego da Vivenda e Solo.</p>
    <p>Localidade: Santiago de Compostela.</p>
    <p>Observacións: órgano estatístico sectorial (Decreto 24/2008).</p>

