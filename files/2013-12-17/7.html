---
date: '2013-12-17'
id: O143-101213-0002
page: 48384
number: 240
agency: Augas de Galicia
section: III. Outras disposicións.
title: >-
  RESOLUCIÓN do 3 de decembro de 2013, da Dirección de Augas de Galicia, pola
  que se dá publicidade á encomenda de xestión a Secretaría Xeral de Calidade e
  Avaliación Ambiental, subscrita no exercicio 2013, para a realización dos
  traballos de análise e xestión das redes de control definidas no Plan
  hidrolóxico de Galicia-Costa.
range: Resolución
url: >-
  https://www.xunta.gal/dog/Publicados/2013/20131217/AnuncioO143-101213-0002_gl.html
---
<p>– Denominación. Encomenda de xestión de Augas de Galicia á Secretaría Xeral de Calidade e Avaliación Ambiental para a análise e xestión das redes de control definidas no Plan hidrolóxico de Galicia-Costa.</p>
    <p>– Actividade. Traballos de mostraxe e análises de substancias perigosas en augas continentais, costeiras e de transición; así como mostraxe e análise de diversos parámetros en zonas protexidas; e entrega de resultados a Augas de Galicia. Facilitar a Augas de Galicia os resultados derivados das redes de control de vixilancia e de control operativo en augas continentais, costeiras e de transición.</p>
    <p>– Natureza e alcance de xestión encomendada. Esta encomenda ten natureza intrasubxectiva ao ser Augas de Galicia e a Secretaría Xeral de Calidade e Avaliación Ambiental dous órganos dependentes da mesma administración.</p>
    <p>– Prazo de vixencia. O período de execución é desde o 1 de decembro de 2013 ata o 30 de novembro de 2015. </p>
    <p>Santiago de Compostela, 3 de decembro de 2013</p>
    <footer><p>Francisco Menéndez Iglesias<br>Director xeral de Augas de Galicia</p></footer>

