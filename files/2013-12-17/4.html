---
date: '2013-12-17'
id: C3K1-121213-0001
page: 48359
number: 240
agency: Consellería de Sanidade
section: III. Outras disposicións.
title: >-
  ORDE do 12 de decembro de 2013 pola que se resolve a convocatoria de
  subvencións, en réxime de concorrencia competitiva, para o cofinanciamento de
  proxectos de prevención de drogodependencias e condutas adictivas promovidos
  por concellos ou agrupacións de concellos da Comunidade Autónoma de Galicia.
range: Orde
url: >-
  https://www.xunta.gal/dog/Publicados/2013/20131217/AnuncioC3K1-121213-0001_gl.html
---
<p>Mediante a Orde do 11 de xullo de 2013 aprobáronse as bases reguladoras da concesión de subvencións, en réxime de concorrencia competitiva, para o cofinanciamento de proxectos de prevención de drogodependencias e condutas adictivas promovidos por concellos ou agrupacións de concellos da Comunidade Autónoma de Galicia.</p>
    <p>De conformidade co artigo 15.1 da Lei 9/2007, do 13 de xuño, de subvencións de Galicia, e co Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, así como co especificado no artigo 15 da citada Orde do 11 de xullo de 2013, da Consellería de Sanidade (DOG nº 132, do 12 de xullo) pola que se aproban as bases reguladoras da concesión de subvencións para proxectos de prevención de drogodependencias e condutas adictivas promovidos por concellos ou agrupacións de concellos da Comunidade Autónoma de Galicia, os órganos concedentes publicarán no <em>Diario Oficial de Galicia</em>, nos termos que se fixen regulamentariamente, as subvencións outorgadas, con expresión da convocatoria, o programa e o crédito orzamentario a que se imputen: o beneficiario, a cantidade concedida e a finalidade ou finalidades da subvención.</p>
    <p>Así mesmo, o artigo 14 da citada orde establece que, examinadas pola comisión de valoración constituída para o efecto as solicitudes presentadas, procedera á emitir informe ao órgano instrutor coa puntuación acadada por cada unha delas e, pola súa vez, en cumprimento do artigo 14.1 da citada orde, elevará proposta definitiva á persoa titular da Consellería de Sanidade para ditar a resolución definitiva. Esta resolución foi ditada pola conselleira de Sanidade o 15 de outubro de 2013, por proposta da titular da Dirección Xeral de Innovación e Xestión da Saúde Pública, órgano instrutor do procedemento.</p>
    <p>Na súa virtude, esta consellería</p>
    <h2>DISPÓN:</h2>
    <p>Artigo único</p>
    <p>Ordenar a publicación das subvencións concedidas ao abeiro da Orde do 11 de xullo de 2013 pola que se aproban as bases reguladoras da concesión de subvencións, en réxime de concorrencia competitiva, para o cofinanciamento de proxectos de prevención de drogodependencias e condutas adictivas promovidos por concellos ou agrupacións de concellos da Comunidade Autónoma de Galicia, así como daquelas subvencións non concedidas ou das solicitudes desestimadas, que se relacionan no anexo desta orde, con expresión das contías e nome dos beneficiarios e os motivos que deron lugar á súa non concesión ou desestimación.</p>
    <p>Finalidade das subvencións: axudas ao desenvolvemento de proxectos de prevención de drogodependencias e condutas adictivas, nos ámbitos escolar, familiar, xuvenil e outros, recollidos na carteira de servizos en materia de prevención das drogodependencias da Dirección Xeral de Innovación e Xestión da Saúde Pública da Consellería de Sanidade.</p>
    <p>Santiago de Compostela, 12 de decembro de 2013</p>
    <footer><p>Rocío Mosquera Álvarez<br>Conselleira de Sanidade</p></footer>

