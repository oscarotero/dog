---
date: '2013-12-17'
id: C3Q2-131213-0001
page: 48482
number: 240
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 10 de decembro de 2013 pola que se anuncia a licitación, polo
  sistema de procedemento aberto e trámite urxente, dun contrato privado de
  seguro de multirrisco do fogar para as vivendas arrendadas na Comunidade
  Autónoma de Galicia no marco do programa Aluga, regulado polo Decreto 84/2010,
  do 27 de maio (expediente IGVS04-13).
range: Resolución
url: >-
  https://www.xunta.gal/dog/Publicados/2013/20131217/AnuncioC3Q2-131213-0001_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: servizo consistente nun contrato privado de seguro multirrisco do fogar para as vivendas arrendadas na Comunidade Autónoma de Galicia no marco do programa Aluga regulado polo Decreto 84/2010, do 27 de maio.</p>
    <p>b) Prazo de execución: un ano.</p>
    <p>3. Tramitación, procedemento e forma de adxudicación.</p>
    <p>a) Tramitación: urxente.</p>
    <p>b) Procedemento: aberto.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>O orzamento de licitación é de cento vinte e un mil cincocentos euros (121.500,00 €).</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do orzamento de adxudicación, IVE excluído.</p>
    <p>6. Requisitos específicos do contratista.</p>
    <p>Solvencia económica e técnica conforme o establecido nos pregos de cláusulas administrativas particulares.</p>
    <p>7. Obtención de documentación.</p>
    <p>– Os pregos de cláusulas administrativas particulares e prescricións técnicas polos que terá que rexerse a contratación poderán recollerse durante o prazo de presentación de proposicións no Servizo de Contratación na sede central do Instituto Galego da Vivenda e Solo (polígono das Fontiñas, Área Central, s/n. Santiago de Compostela), e consultarse na páxina da internet www.xunta.es/contratacion/resultado.jsp?N=19964</p>
    <p>– Tamén no perfil do contratante: http://igvs.xunta.es/web/igvs/329</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente prego de cláusulas administrativas particulares, presentaranse no rexistro da sede dos servizos centrais do IGVS (polígono das Fontiñas, Área Central, s/n, Santiago de Compostela), antes das 14.00 horas do décimo día natural a partir do seguinte ao da publicación desta resolución no Diario Oficial de Galicia.</p>
    <p>Cando a proposición se envíe por correo o licitador deberá xustificar a data de imposición do envío na oficina de correos e anunciarlle ao órgano de contratación a remisión da dita oferta mediante telegrama ou fax (nº 981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura de proposicións.</p>
    <p>O acto público de apertura do sobre B (documentación relativa a criterios non avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas, nun prazo non superior a sete días contados desde a apertura da documentación administrativa que será anunciada no perfil do contratante.</p>
    <p>O acto público de apertura do sobre C (documentación relativa a criterios avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas da data que será anunciada, con tres días hábiles de antelación á súa realización, no perfil do contratante.</p>
    <p>11. Gasto do anuncio.</p>
    <p>O importe dos anuncios será por conta do adxudicatario.</p>
    <p>Santiago de Compostela, 10 de decembro de 2013</p>
    <footer><p>Teresa María Gutiérrez López<br>Directora xeral do Instituto Galego da Vivenda e Solo</p></footer>

