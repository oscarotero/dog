---
date: '1997-03-10'
id: 42EA
page: 2
number: 47
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de xaneiro de 1997, da Dirección Xeral de Industria, pola que
  se somete a información pública o estudio de impacto ambiental e o plan de
  restauración do grupo mineiro San Rafael, da provincia da Coruña.
range: Resolución
url: 'https://www.xunta.gal/dog/Publicados/1997/19970310/Anuncio42EA_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25-9), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir do día seguinte ó da publicación da presente resolución, o estudio de impacto ambiental e plan de restauración da solicitude do grupo mineiro San Rafael, situado en terreos do concello de Narón, provincia da Coruña, e solicitado por Cerámica Arzúa, S.A.</p>
<p>Para os efectos informativos porase a disposición dos administrados que o soliciten un exemplar del para consulta nas oficinas desta dirección xeral e as alegacións formularanse durante o prazo sinalado nas mesmas oficinas.</p>
<p>Santiago de Compostela, 29 de xaneiro de 1997.</p>
<p>Joaquín del Moral Crespo</p>
<p>Director xeral de Industria</p>
<p>872</p>

