---
date: '2002-09-03'
id: '10356'
page: 13
number: 169
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 28 de agosto de 2002 pola que se modifica a do 10 de decembro de 2001
  pola que se nomean os membros dos tribunais que deberán cualifica-los procesos
  selectivos para o acceso ás categorías correspondentes ós grupos I, III, IV e
  V do persoal laboral fixo da Xunta de Galicia.
range: Orde
url: 'https://www.xunta.gal/dog/Publicados/2002/20020903/Anuncio10356_gl.html'
---
<p>Por orde da Consellería da Presidencia e Administración Pública do 10 de decembro de 2001 (DOG nº 247, do 25 de decembro) nomeáronse os membros dos tribunais que deberán cualifica-los procesos selectivos para o acceso ás categorías correspondentes ós grupos IV e V do persoal laboral fixo da Xunta de Galicia.</p>
<p>De conformidade co establecido na base III.3º das ordes da Consellería da Presidencia e Administración Pública do 30 de xullo de 2001 (DOG nº 160, do 20 de agosto) polas que se convocaron os procesos selectivos para o acceso ás distintas categorías correspondentes ós grupos IV e V do persoal laboral fixo da Xunta de Galicia, renunciaron ó seu nomeamento Antonio Rodríguez Álvarez e Enrique González Murga, presidente titular e secretario titular respectivamente, e Ignacio Cabano Vázquez, Elena Verdía Armada e Gabriel Quiroga Barro, vocais titulares dos tribunais IV-F e V-D.</p>
<p>De acordo co anterior, e dando cumprimento á base III.4º das citadas ordes do 30 de xullo de 2001,</p>
<p>DISPOÑO:</p>
<p>Primeiro.-Nomear presidente titular dos tribunais IV-F e V-D a Federico Garrido Villa, en substitución de Antonio Rodríguez Álvarez, e nomear presidente suplente a Mª Jesús de la Peña Llerandi.</p>
<p>Segundo.-Nomear secretario titular dos tribunais IV-F e V-D a Enrique Miguel Destart Novoa, en substitución de Enrique González Murga, e nomear secretaria suplente a Beatriz Otero Schmitt.</p>
<p>Terceiro.-Nomear vocais titulares dos tribunais IV-F e V-D a Mª Carmen Rodríguez Mosquera, Mª Carmen Carballo García, e Carmen Álvarez Rodríguez en substitución de Ignacio Cabano Vázquez, Elena Verdía Armada e Gabriel Quiroga Barro, e nomear vocais suplentes a Juan Carlos Campaña Figueira, Ángeles Mallo Munín e José Manuel González Sanmartín.</p>
<p>Santiago de Compostela, 28 de agosto de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

