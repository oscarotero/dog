---
date: '2002-09-03'
id: 103D6
page: 13
number: 169
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 5 de agosto de 2002, da Secretaría Xeral do Servicio Galego de
  Saúde, pola que se constitúe a Área de Servicio Compartido de Atención
  Cardiolóxica Cirúrxica-Cirurxía Cardíaca do Hospital do Meixoeiro.
range: Resolución
url: 'https://www.xunta.gal/dog/Publicados/2002/20020903/Anuncio103D6_gl.html'
---
<p>O Decreto 37/2001, do 1 de febreiro, de configuración de áreas de servicio compartido en estructuras hospitalarias do Servicio Galego de Saúde, prevé, entre outros fins, procura-lo aproveitamento do potencial dos recursos asistenciais presentes nos hospitais públicos, co obxecto de optimiza-la calidade da asistencia sanitaria prestada.</p>
<p>A publicación do devandito decreto crea un novo marco de actuación que permite a aplicación de técnicas que optimizan a asignación de recursos, axilizan o acceso ós servicios e melloran a satisfacción dos cidadáns, intregrando funcionalmente, neste caso, as unidades de alta especialización e complexidade do Instituto de Medicina Técnica no Hospital do Meixoeiro, centro hospitalario público dependente do Servicio Galego de Saúde.</p>
<p>A integración dos recursos asistenciais existentes co fin de lograr unha atención integral, eficiente e continuada, é un criterio básico de xestión no eido da sanidade pública. Por isto cómpre que o Sergas se beneficie do traballo simultáneo e coordinado de ámbalas dúas institucións, mediante a constitución dunha área de servicio compartido para as prestacións propias dos coidados cardiolóxicos cirúrxicos.</p>
<p>Por todo isto, ó abeiro do disposto no artigo 4 do Decreto 37/2001, do 1 de febreiro, de configuración de áreas de servicio compartido en estructuras hospitalarias do Servicio Galego de Saúde, elaborado o plan asistencial desta área de servicio compartido polo xerente do Hospital do Meixoeiro, e unha vez emitido informe favorable da División de Asistencia Sanitaria do 12 de xullo de 2002,</p>
<p>RESOLVO:</p>
<p>Primeiro.-Constitúese a Área de Servicio Compartido de Atención Cardiolóxica Cirúrxica- Cirurxía Cardíaca do Hospital do Meixoeiro, e noméase o director médico do devandito hospital como coordinador asistencial da devandita área.</p>
<p>Segundo.-Queda anulada a resolución desta secretaría xeral, do 17 de xullo de 2002, pola que se constitúe a área de coidados cardiolóxicos cirúrxicos do Hospital do Meixoeiro.</p>
<p>Santiago de Compostela, 5 de agosto de 2002.</p>
<p>Manuel A. Silva Romero</p>
<p>Secretario xeral do Servicio Galego de Saúde</p>

