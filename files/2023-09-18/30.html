---
date: '2023-09-18'
id: G0692-290823-0002
page: 53357
number: 177
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2023, da Xefatura Territorial de Pontevedra,
  pola que se conceden as autorizacións administrativas previa e de construción
  dunha instalación eléctrica no concello de Vigo (expediente IN407A
  2023/094-4).
range: Resolución
url: >-
  https://www.xunta.gal/dog/Publicados/2023/20230918/AnuncioG0692-290823-0002_gl.html
---
<p>Expediente: IN407A 2023/094-4.</p>
    <p>Promotora: UFD Distribución Electricidad, S.A.</p>
    <p>Denominación: substitución tramos BAL7270450, BAL7270446, BAL7290855 e BAL7250699 entre varios CT.</p>
    <p>Concello: Vigo.</p>
    <p>Feitos:</p>
    <p>Primeiro. O 16 de febreiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica substitución tramos BAL7270450, BAL7270446, BAL7290855 e BAL7250699 entre varios CT.</p>
    <p>Examinado o proxecto de execución, conclúese que ten como finalidade a renovación da rede existente mediante as seguintes actuacións previstas ao longo da avenida do Fragoso desde o número 91, en dirección á rúa da Coruña, e finalizando na rúa Conde de Torrecedeira, á altura do número 113, no concello de Vigo:</p>
    <p>Déixanse sen servizo 1574 metros no tramo BAL7270450, 93 metros no tramo BAL7290855 e 465 metros no tramo BAL7250699.</p>
    <p>Desmóntanse 30 metros no tramo BAL7270446.</p>
    <p>Para realizar a renovación, proxéctanse os seguintes tramos de liña de media tensión subterránea en condutor RHZ1:</p>
    <p>– 1.679 metros desde o empalme coa LMTS existente BAL7270448 ata o CT Torrecedeira 113 (36SMH5).</p>
    <p>– 108 metros desde o empalme coa LMTS BAL7290859 ata o empalme coa LMTS BAL7290855.</p>
    <p>– 477 metros desde o empalme coa LMTS existente BAL7250699 ata o empalme coa LMTS BAL7250699.</p>
    <p>Segundo. Esta xefatura territorial solicitoulles o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo e o Servizo do Patrimonio Cultural. A empresa promotora manifestou a súa conformidade cos condicionados emitidos.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 15 kV, con condutor RHZ1, de 1.679 metros de lonxitude, con orixe no empalme coa LMTS BAL7270448, na avenida do Fragoso á altura do número 91, e final no centro de transformación Conde de Torrecedeira 113.</p>
    <p>– LMTS a 15 kV, con condutor RHZ1, de 108 metros de lonxitude, con orixe no empalme coa LMTS BAL7290859, na avenida do Fragoso á altura do número 31, e final no empalme coa LMTS BAL7290855, na rúa Manolo Martínez á altura do número 9.</p>
    <p>– LMTS 15 kV, con condutor RHZ1, de 477 metros de lonxitude, con orixe no empalme coa LMTS BAL7250699, na rúa Coruña á altura do número 1, e final no empalme coa LMTS BAL7250699, na praza de Eugenio Fadrique á altura do número 1.</p>
    <p>A instalación está situada na avenida do Fragoso e rúa Conde de Torrecedeira, no concello de Vigo (Pontevedra).</p>
    <p>Conforme o indicado,</p>
    <h2>RESOLVO:</h2>
    <p>Primeiro. Outorgarlle a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Substitución tramos BAL7270450, BAL7270446, BAL7290855 e BAL7250699 entre varios CT, expediente IN407A 2023/094-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que se manterán sempre as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante a conselleira de Economía, Industria e Innovación da Xunta de Galicia no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpor calquera outro recurso que consideren pertinente.</p>
    <p>Pontevedra, 28 de agosto de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

