---
date: '2023-09-18'
id: G0657-060923-0008
page: 53375
number: 177
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 29 de agosto de 2023, da Dirección Xeral de Familia, Infancia e
  Dinamización Demográfica, polo que se notifica o acto administrativo relativo
  ao procedemento BS403B (expediente 2023-00002298).
range: Anuncio
url: >-
  https://www.xunta.gal/dog/Publicados/2023/20230918/AnuncioG0657-060923-0008_gl.html
---
<p>En virtude do disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentar en tempo e forma a práctica da notificación do acto que se relaciona no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos, notifícase a través deste anuncio o requirimento de emenda e mellora da solicitude que inicia o procedemento ao abeiro da Orde do 27 de decembro de 2022 pola que se establecen as bases polas cales se rexerá a concesión da axuda económica, a través da tarxeta Benvida, para as familias con fillas e fillos nados, adoptados/as ou declarados/as en situación de garda con fins adoptivos no ano 2023 e se procede a súa convocatoria (código do procedemento BS403B) publicada no Diario Oficial de Galicia núm. 7, do 11 de xaneiro de 2023.</p>
    <p>Para os efectos, emprázase a persoa interesada que figura no dito anexo, por si mesma ou a través da persoa que a represente legalmente, para que compareza no prazo máximo de dez (10) días hábiles contados desde o día seguinte á publicación deste anuncio no Boletín Oficial del Estado, no Servizo de Conciliación Familiar da Dirección Xeral de Familia, Infancia e Dinamización Demográfica (Edificio Administrativo San Caetano, 8B, 15781 Santiago de Compostela), das 9.00 ás 14.00 horas, de luns a venres, tendo á súa disposición o expediente para coñecer o contido íntegro do acto que se notifica e efectuar a emenda e mellora da solicitude, de conformidade co establecido no artigo 68 da Lei 39/2015, do 1 de outubro.</p>
    <p>Se a persoa interesada non comparece no dito prazo, a notificación entenderase producida o día do vencemento do prazo sinalado para comparecer.</p>
    <p>Así mesmo, este anuncio publicarase no Diario Oficial de Galicia, ben que a notificación quedará supeditada á súa publicación no Boletín Oficial del Estado.</p>
    <p>Advírteselle que de non facer a emenda nun prazo de dez días hábiles contado desde o día seguinte á notificación do requirimento, efectuada por comparecencia, terase por desistida da solicitude, logo da resolución ditada ao abeiro do disposto nos artigos 21 e 68 da Lei 39/2015, do 1 de outubro.</p>
    <p>Santiago de Compostela, 29 de agosto de 2023</p>
    <footer><p>Jacobo Rey Sastre<br>Director xeral de Familia, Infancia e Dinamización Demográfica</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Persoa interesada
        DNI/NIE/pasaporte</td>
       <td>Acto que se notifica e data</td>
      </tr>
      <tr>
       <td>BS403B-2023-00002298</td>
       <td>Y1794394V</td>
       <td>Requirimento de emenda da solicitude do 12.5.2023</td>
      </tr>
     </tbody>
    </table>

