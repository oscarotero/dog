---
date: '2018-08-10'
id: G2188-160718-0001
page: 37406
number: 153
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (177/2017).
range: Edicto
url: >-
  https://www.xunta.gal/dog/Publicados/2018/20180810/AnuncioG2188-160718-0001_gl.html
---
<p>EXE <em>exequatur </em>177/2017</p>
    <p>Sobre outras materias</p>
    <p>Demandante: Miguel Ángel Díaz Peñalba</p>
    <p>Procuradora: María Teresa Villot Sánchez</p>
    <p>Avogado: Javier Lois Bastida</p>
    <p>Demandado: Sherley Dayan Castillo Vergara</p>
    <p>Ministerio Fiscal</p>
    <p>Auto 325/2018.</p>
    <p>Maxistrada xuíza, María del Carmen Salvador Mateos</p>
    <p>Vigo, 13 de xullo de 2018</p>
    <p>Antecedentes de feito:</p>
    <p>Primeiro. Pola procuradora Teresa Villot Sánchez, actuando en nome e representación de Miguel Ángel Díaz Peñalba, presentouse o 13.2.2017, solicitude de expediente de recoñecemento de resolución estranxeira, sobre recoñecemento en España de Sentenza de divorcio do 12.4.2005 ditada polo Xulgado Primeiro Seccional de Familia do Segundo Circuíto de Panamá.</p>
    <p>Segundo. Admitido a trámite o expediente concedeuse o prazo de trinta días á parte pasiva Sherley Dayan Castillo Vergara, para comparecer en forma, o que se verificou por medio de edictos, logo de transcorrer o prazo sen que o efectuase.</p>
    <p>Terceiro. Conferido traslado ao Ministerio Fiscal, este emitiu informe do 2.7.2018, no sentido de non se opoñer ao recoñecemento da resolución solicitada.</p>
    <p>Fundamentos de dereito:</p>
    <p>Único. Consta nas actuacións que, a Sentenza do 12 de abril de 2005 cuxa homologación se pretende, declarando divorciado o matrimonio formado por Miguel Ángel Díaz Peñalba e Sherley Dayan Castillo Vergara, foi ditada polo Xulgado Primeiro Seccional de Familia do Segundo Circuíto de Panamá.</p>
    <p>Oíuse o Ministerio Fiscal, quen non se opuxo ao recoñecemento e execución da resolución estranxeira.</p>
    <p>A dita sentenza é conforme co ordenamento xurídico español e logo de adquirir firmeza e ao non concorrer ningún dos supostos que recolle o artigo 46 da Lei 29/2015 de cooperación xurídica internacional en materia civil, como causas para denegar o recoñecemento, é procedente recoñecer a validez e eficacia en España da sentenza a que se refire este procedemento.</p>
    <p>Parte dispositiva:</p>
    <p>Acordo considerar a petición de recoñecemento da resolución estranxeira <em>exequatur</em>, efectuada pola procuradora Sra. Villot Sánchez, actuando en nome e representación de Miguel Ángel Díaz Peñalba, fronte a Sherley Dayan Castillo Vergara e declarar recoñecida, válida e executable en España a sentenza de divorcio ditada no 12.4.2005 polo Xulgado Primeiro Seccional de Familia do Segundo Circuíto de Panamá.</p>
    <p>Modo de impugnación: mediante recurso de apelación, que se interpoñerá ante o tribunal que ditase a resolución que se impugne dentro do prazo de vinte días contados desde o día seguinte da notificación daquela. Na interposición do recurso o apelante deberá expoñer as alegacións en que se basee a impugnación, ademais de citar a resolución apelada e os pronunciamentos que impugna. O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigos 456.2 e 458 da LEC).</p>
    <p>Conforme a disposición adicional décimo quinta da Lei orgánica do poder xudicial, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa: beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituírse ingresando a citada cantidade na conta deste expediente con número 3632, da entidade Santander, indicando, no campo “Concepto”, a indicación “Recurso” seguida do código “02 Civil-apelación”. Se o ingreso se fai mediante transferencia bancaria, deberá incluír, tras a conta referida, separados por un espazo, a indicación “Recurso” seguida do código “02 Civil-apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase indicando, neste caso, no campo observacións, a data da resolución impugnada co formato dd/mm/aaaa.</p>
    <p>Así o acorda e asina S.Sª. Dou fe.</p>
    <table>
     <tbody>
      <tr>
       <td>A maxistrada</td>
       <td>A letrada da Administración de xustiza</td>
      </tr>
     </tbody>
    </table>

