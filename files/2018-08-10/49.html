---
date: '2018-08-10'
id: O92-310718-0004
page: 37459
number: 153
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 19 de xullo de 2018 pola que se comunica o inicio de
  procedemento de incumprimento do expediente IG190.2017.1.46.ASES, relativo a
  unha axuda aos servizos de análise do potencial competitivo,
  profesionalización e desenvolvemento estratéxico (programa Re-Acciona),
  cofinanciados polo Feder Galicia 2014-2020.
range: Resolución
url: >-
  https://www.xunta.gal/dog/Publicados/2018/20180810/AnuncioO92-310718-0004_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co establecido no artigo 44 da Lei 39/2015, do 1 de outubro, do procedemento administrativo común das administracións públicas, pola presente resolución, ponse en coñecemento da empresa Convence Abogados, S.L., titular do expediente IG190.2017.1.46.ASES, relativo a unha axuda aos servizos de análise do potencial competitivo, profesionalización e desenvolvemento estratéxico (programa Re-Acciona), cofinanciados polo Fondo Europeo de Desenvolvemento Rexional con cargo ao programa operativo Feder Galicia 2014-2020 (Resolución do 19 de xullo de 2016, DOG núm. 146, do 3 de agosto), que con data 24.5.2018, o director xeral do Igape acordou iniciar o procedemento de incumprimento parcial das condicións impostas na resolución de concesión da axuda outorgada, co obxecto de determinar o alcance do incumprimento, que podería dar lugar á modificación da axuda en especie inicialmente concedida.</p>
    <p>O acto obxecto deste anuncio non se publica na súa integridade en virtude da cautela prevista no artigo 46 da Lei 39/2015. Concédeselle ao titular do expediente un prazo de quince días hábiles desde a publicación desta resolución no Boletín Oficial del Estado para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas, os titulares dos expedientes poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Boletín Oficial del Estado. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte ao da publicación desta resolución no Boletín Oficial del Estado. O expediente ponse de manifesto ao interesado neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 19 de xullo de 2018</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

