---
date: '2002-05-10'
id: '8E36'
page: 6811
number: 90
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 3 de abril de 2002, da Dirección Xeral de Transportes, pola que
  se establecen as tarifas de referencia nos servicios de transporte regular de
  uso especial.
range: Resolución
url: 'https://www.xunta.gal/dog/Publicados/2002/20020510/Anuncio8E36_gl.html'
---
<p>Coa publicación da Orde do 28 de abril de 1999 (DOG nº 96, do 21 de maio) estableceuse un marco xeral para posterior concreción mediante o dictado dunha resolución da Dirección Xeral de Transportes das tarifas de referencia dos servicios de transporte regular de uso especial.</p>
<p>No dito marco legal manifestábase como un dos obxectivos a acada-la determinación dunhas tarifas de referencia que correspondan ós custos medios dunha empresa xestionada coa dilixencia esixible, e que supoñan a súa aplicación ou un mecanismo o suficientemente efectivo para evita-las fraudes de lei e os abusos de dereito que se detectan no sector do transporte regular especial a través da baixada</p>
<p>artificial e fraudulenta do prezo nominal dos servicios co obxecto de evita-lo exercicio de dereitos de preferencia dos empresarios que o teñen.</p>
<p>Esta precaución resulta innecesaria no ámbito da contratación de transporte escolar levada a cabo pola Consellería de Educación, polo que a referida orde xa exceptuou a súa aplicación ós contratos formalizados pola dita consellería.</p>
<p>Consecuentemente, a presente resolución non alcanza ós ditos contratos o que resulta razoable, en primeiro lugar porque o seu obxectivo é establecer criterios de racionalidade económica no ámbito dos contratos negociados individualmente que son aqueles nos que existen máis posibilidades de acordar prezos non só inadecuados para o prestatario senón que produzan distorsións no mercado do transporte, ben sexa por descoñecemento do operador ou por unha estratexia comercial consciente do que se coñece como venda a perda.</p>
<p>En segundo lugar porque este tipo de negociación é máis proclive a crear situacións de desequilibrio entre o contratante do servicio e o operador do transporte que, normalmente, estea nunha situación de clara desvantaxe fronte ó demandante do servicio.</p>
<p>A dinámica da contratación do transporte escolar pola Consellería de Educación adoita caracteres opostos. Mesmo se o servicio é obxecto dun procedemento contractual independente, sempre se enmarca nun proceso xeral no que as liñas directrices son consensuadas pola consellería e polas asociacións profesionais de transportistas.</p>
<p>Por isto e dado que o dito proceso implica un estudio xeral dos parámetros xerais de contratación se evitan os dous riscos anteriormente sinalados: as posicións de desequilibrio do operador de transporte e as tarifas excesivamente baixas por mor de prácticas contrarias á competencia leal.</p>
<p>Cabe recordar neste sentido que xa con anterioridade se estableceu unha dualidade na normativa reguladora do transporte escolar ó establecerse polo decreto un réxime distinto para a regulación do dereito de preferencia na contratación efectuada pola Consellería de Educación, o que é especialmente significativo tendo en conta que a dita cuestión é unha das mais relevantes entre as contempladas polo decreto regulador deste tipo de transporte.</p>
<p>Por iso, unha vez efectuados os estudios pertinentes sobre os custos medios de explotación, nos que se contemplaron tanto os custos fixos como os variables e o beneficio industrial da empresa, tomando como base un autocar de máis de 35 plazas e que o curso escolar dura ó redor a 172 días, tendo en conta as conseguintes modificacións que sobre a tarifa xeral debe efectuarse en virtude da diferente capacidade dos vehículos así como a clase de servicio que se vai realizar en función da duración da prestación deste ou do número de expedicións.</p>
<p>Na súa virtude, oídas as asociacións representadas no Comité Galego de Transportes, ó amparo do disposto no artigo 3 da Orde do 28 de abril de 1999 pola que se regulan as tarifas de referencia para os transportes regulares de uso especial, e en uso das atribucións conferidas polo Decreto 38/1999, do 5 de febreiro, polo que se establece a estructura orgánica da Consellería de Política Territorial, Obras Públicas e Vivenda</p>
<p>RESOLVO:</p>
<p>Primeiro.-Apróbanse as tarifas de referencia do transporte regular de uso especial de Galicia, considerando que se trata dunha tarifa diaria, polo que o prezo total do servicio virá determinado polo número de días de prestación efectiva.</p>
<p>Segundo.-As contías expresadas refírense ó suposto de vehículos que durante un día prestasen tan só os servicios determinados no cadro contido no punto terceiro.</p>
<p>Terceiro.-O cadro tarifario que a continuación se detalla contempla separadamente o tipo de vehículo segundo a súa capacidade, e o tipo de servicio que vai realizar.</p>
<table><tbody><tr><td></td></tr>
<tr><td></td></tr>
<tr><td>Tipo vehículo
Tipo contrato</td><td>Ordinaria</td><td>I</td><td>II</td><td>III</td></tr>
<tr><td></td></tr>
</tbody></table>
<table><tbody><tr><td>Ordinario</td><td>28.000
ptas./día</td><td>25.200
ptas./día</td><td>18.200
ptas./día</td><td>15.960
ptas./día</td></tr>
<tr><td></td></tr>
<tr><td>a</td><td>33.600
ptas./día</td><td>30.240
ptas./día</td><td>21.840
ptas./día</td><td>19.152
ptas./día</td></tr>
<tr><td></td></tr>
<tr><td>b</td><td>44.800
ptas./día</td><td>40.320
ptas./día</td><td>29.120
ptas./día</td><td>25.536
ptas./día</td></tr>
<tr><td></td></tr>
<tr><td>c</td><td>56.000
ptas./día</td><td>50.400
ptas./día</td><td>36.400
ptas./día</td><td>31.920
ptas./día</td></tr>
<tr><td></td></tr></tbody></table>
<p>Tipo de servicio:</p>
<p>Ordinario: unha entrada e unha saída do centro escolar ou de traballo.</p>
<p>A: inclúe ademais do anterior, un servicio de mediodía ou dobraxe.</p>
<p>B: dous servicios ordinarios (4 horas).</p>
<p>C: tres servicios ordinarios (6 horas).</p>
<p>Tipo de vehículo:</p>
<p>Ordinario: de máis de 34 prazas.</p>
<p>I: entre 20 e 34 prazas.</p>
<p>II: entre 13 e 19 prazas.</p>
<p>III: entre 5 e 12 prazas.</p>
<p>Cuarto.-As tarifas mínimas reflectidas no punto segundo non inclúen o imposto sobre o valor engadido nin os custos de acompañante cando, ben por imposición legal ou por elección do contratante do servicio, o transportista deba facerse cargo desta prestación adicional.</p>
<p>Santiago de Compostela, 3 de abril de 2002.</p>
<p>Juan Carlos Villarino Tejada</p>
<p>Director xeral de Transportes</p>

