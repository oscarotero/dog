---
date: '2002-05-10'
id: 8E6E
page: 6837
number: 90
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 29 de abril de 2002, da Dirección Xeral de Persoal, pola que se
  regula a composición das comisións avaliadoras da fase de prácticas
  establecida nas ordes do 15 de marzo de 2000 e 8 de marzo de 2001, pola que se
  convocaban procedementos selectivos de ingreso e acceso no corpo de profesores
  de ensino secundario e profesores técnicos de formación profesional.
range: Resolución
url: 'https://www.xunta.gal/dog/Publicados/2002/20020510/Anuncio8E6E_gl.html'
---
<p>Na base común 12 das ordes do 15 de marzo de 2000 (DOG do 22 de marzo) e 8 de marzo do 2001 (DOG do 12 de marzo), regúlase e establécese a necesidade de realizar prácticas docentes previas ó nomeamento dos interesados como funcionarios de carreira, co obxecto de valora-las aptitudes didácticas dos aspirantes que aprobaron a fase de oposición.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán designadas catro comisións cualificadoras, unha para as disciplinas de lingua castelá e literatura, francés, inglés, alemán, lingua e literatura galega e música; outra para as disciplinas de educación física e tecnoloxía; outra para as disciplinas de debuxo, matemáticas, física e química e bioloxía e xeoloxía e outra para as disciplinas da formación profesional específica, formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de persoal por proposta da Inspección Central.</p>
<p>-Un máximo de cinco vocais designados entre os profesores de ensino secundario.</p>
<p>Segundo.-Para a valoración dos aspirantes ó corpo de profesores técnicos de formación profesional específica será nomeada unha comisión cualificadora, formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de persoal por proposta da Inspección Central.</p>
<p>-Un máximo de seis vocais, designados entre os profesores técnicos de formación profesional.</p>
<p>Terceiro.-A Inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 29 de abril de 2002.</p>
<p>Severino Somoza Gómez</p>
<p>Director xeral de Persoal</p>

