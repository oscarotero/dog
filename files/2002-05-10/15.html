---
date: '2002-05-10'
id: 8E6A
page: 6836
number: 90
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 26 de abril de 2002 pola que se publica a convocatoria de provisión,
  polo sistema de libre designación, do posto de traballo de vicetesoureiro/a da
  Deputación Provincial da Coruña.
range: Orde
url: 'https://www.xunta.gal/dog/Publicados/2002/20020510/Anuncio8E6A_gl.html'
---
<p>De conformidade co disposto no artigo 28 do Real decreto 1732/1994, do 29 de xullo, sobre provisión de postos de traballo reservados a funcionarios/as de Administración local con habilitación de carácter nacional, e no exercicio da competencia atribuída polo artigo 13.2º.17 da Lei 4/1988, do 26 de maio, da función pública de Galicia, esta consellería</p>
<p>DISPÓN:</p>
<p>Ordena-la publicación no Diario Oficial de Galicia da convocatoria efectuada polo presidente da Deputación Provincial da Coruña, para a provisión, polo sistema de libre designación, do posto de traballo de vicetesoureiro/a da dita corporación e que se inclúe como anexo da presente orde.</p>
<p>Santiago de Compostela, 26 de abril de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>Resolución da Presidencia da Deputación Provincial da Coruña, do 22 de abril de 2002, pola que</p>
<p>se aproba a convocatoria polo sistema de libre designación da praza de vicetesoreiro/a, reservada a funcionarios/as de Administración local con habilitación de carácter nacional.</p>
<p>BASES</p>
<p>Aproba-la convocatoria polo sistema de libre designación do referido posto de traballo de vicetesoureiro/a, de conformidade coas seguintes bases:</p>
<p>1. Obxecto.</p>
<p>As presentes bases teñen por obxecto rexe-la convocatoria para cubrir, polo procedemento de libre designación, o posto de vicetesoureriro/a, reservado a funcionarios/as de Administración local con habilitación de carácter nacional, subescala de intervención-tesourería, de acordo co previsto no R.D. 1732/1994, do 29 de xullo.</p>
<p>2. Descrición do posto.</p>
<p>Corporación: Deputación Provincial da Coruña.</p>
<p>Denominación do posto: vicetesoureiro/a.</p>
<p>Clase: primeira. Reservado a funcionarios/as de Administración local con habilitación de carácter nacional.</p>
<p>Nivel de complemento de destino :30.</p>
<p>Contía do complemento específico: 20.811,95 A.</p>
<p>3. Requisitos para o seu desempeño.</p>
<p>Serán requisitos indispensables para concorrer á convocatoria e poder desempeña-lo posto, no caso de ser nomeado:</p>
<p>Estar integrado na subescala de intervención-tesourería, categoría superior ou de entrada.</p>
<p>Acredita-lo coñecemento do idioma galego, nivel de perfeccionamento, mediante a presentación do certificado correspondente, expedido pola Dirección Xeral de Política Lingüística da Xunta de Galicia, ou certificado oficial de validación.</p>
<p>4. Solicitudes.</p>
<p>Dirixiranse á Presidencia da deputación, dentro dos 15 días seguintes á publicación do extracto da convocatoria no Boletín Oficial del Estado, segundo o disposto no artigo 28 do R.D. 1732/1994, debendo indicarse nelas, ademais do contido mínimo establecido no artigo 70.1º da Lei 30/1992, de réxime xurídico das administracións públicas e do procedemento administrativo común, o número de rexistro persoal, a situación administrativa na que se atope o solicitante e o seu destino, e deberán vir acompañadas da documentación acreditativa do cumprimento dos requisitos para o desempeño do posto sinalados na base 3 precedente.</p>
<p>5. Nomeamento.</p>
<p>Rematado o prazo de presentación de solicitudes, a Presidencia, no prazo dun mes, procederá, se é o caso, e trala constatación da concorrencia dos requisitos esixidos nestas bases, a dicta-la resolución correspondente, a cal deberá ser motivada e da que dará conta ó Pleno da Corporación, así como traslado á Dirección Xeral da Función Pública da Xunta de Galicia e á Dirección Xeral da Función Pública do Ministerio para as Administraciones Públicas, para anotación e publicación conxunta no BOE.</p>
<p>6. Toma de posesión.</p>
<p>Os prazos para a toma de posesión serán os mesmos cós establecidos no artigo 23 do R.D. 1732/1994 para os funcionarios con habilitación nacional nomeados en virtude do procedemento de concurso.</p>
<p>7. Impugnación.</p>
<p>Contra a presente convocatoria e cantos actos administrativos deriven dela, poderase interpor recurso potestativo de reposición perante a Presidencia desta deputación, nos termos e prazos sinalados na Lei 30/1992, de réxime xurídico das administracións públicas e do procedemento administrativo común; ou directamente recurso contencioso-administrativo nos termos e prazos sinalados na Lei 29/1998, do 13 de xullo, reguladora da xurisdición contencioso-administrativa.</p>
<p>Remiti-la presente convocatoria á Dirección Xeral da Función Pública da Comunidade Autonóma para a súa publicación por esta e realización dos trámites posteriores previstos no R.D. 1732/1994, do 29 de xullo.</p>

