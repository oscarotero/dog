---
date: '2002-05-10'
id: '8E52'
page: 6831
number: 90
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de marzo de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta na que se establecen os festivos para o ano 2002, do
  convenio colectivo do sector de carpintería, ebanistería e actividades afíns.
range: Resolución
url: 'https://www.xunta.gal/dog/Publicados/2002/20020510/Anuncio8E52_gl.html'
---
<p>Vista a acta na que se establecen os festivos para o ano 2002, do convenio colectivo do sector de carpintería, ebanistería e actividades afíns, con nº de código 3600215, que tivo entrada nesta delegación provincial o día 12-3-2002, subscrito en representación da parte económica pola Asociación Provincial de la Madera (Asema), e pola Asociación Provincial de Fabricantes e Comerciantes del Mueble de A Estrada (AFCM), e da parte social, polas centrais sindicais CC.OO., UGT e CIG, con data do 6-3-2002. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 27 de marzo de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector da carpintería, ebanistería e actividades afíns de Pontevedra</p>
<p>Asistentes:</p>
<p>CC.OO.:</p>
<p>Marcos González Oliveira.</p>
<p>Francisco Estévez Rodríguez.</p>
<p>J. Carlos Varela Pérez.</p>
<p>Guillermo González Mallo.</p>
<p>CIG:</p>
<p>Carlos Tielas Bernardino.</p>
<p>Juan Carlos Bugarín López.</p>
<p>Xosé Xoan Melón González.</p>
<p>Alberto Corral Villar.</p>
<p>UGT:</p>
<p>Antonio Abre Moreira.</p>
<p>Juan A. Gil Álvarez.</p>
<p>Ramón Carrera Molares.</p>
<p>Lourdes Diz Lorenzo.</p>
<p>José Carlos Rodríguez del Río.</p>
<p>Manuel Graña Bon.</p>
<p>Cándido Fernández Fernández.</p>
<p>José Manuel Carrera Gándara.</p>
<p>Cristobal Sánchez López.</p>
<p>Representación empresarial:</p>
<p>Manuel Valiñas Mato. AFCM.</p>
<p>Manuel Couto Amosa. AFCM.</p>
<p>Enrique Cameselle Taboada. Asema.</p>
<p>Pablo González López. Asema.</p>
<p>Pablo Gómez González. Asema.</p>
<p>Antonio Iglesias Neira. AFCM.</p>
<p>Félix Rodríguez Regueiro. AFCM.</p>
<p>Jaime Fernández Arrabal. Asema.</p>
<p>Secretario de actas:</p>
<p>José Manuel Oubel Villanueva.</p>
<p>En Vigo, nos locais da Confederación Provincial de Empresarios de Pontevedra, ás dez trinta horas do día seis de marzo de dous mil dous, reúnese a comisión deliberadora do convenio colectivo de traballo do sector de carpintería, ebanistería e actividades afíns da provincia de Pontevedra, para revisa-los artigos que correspondan para 2002.</p>
<p>No referente ó artigo 18 en materia de días festivos, e despois dun intercambio de opinións, chégase ó acordo de que a redacción definitiva do artigo 25º para este ano 2002, queda da seguinte maneira:</p>
<p>«Artigo 25º.-Días festivos.</p>
<p>1. Para os efectos de distribución e axuste da xornada anual, con vixencia para o ano 2002, considéranse como non laborables e retribuídos os días: 18 de marzo, 26 de xullo, 16 de agosto, 24 e 31 de decembro.</p>
<p>2. Nos concellos onde a festividade local coincida con día laborable ou festivo de convenio, trasladarase ó día inmediatamente seguinte. Para o ano 2002, nos concellos que se relacionan, tamén serán festivos de convenio, os seguintes.</p>
<p>O día 19 de agosto en: Arbo, Caldas de Reis, Cuntis, Gondomar, Mondariz, Tomiño, Vigo e Vilagarcía de Arousa.</p>
<p>O día 29 de xullo en Covelo.</p>
<p>3. Os días de descanso retribuído, establecidos no punto 1, poderán ser modificados por acordo entre a empresa e os traballadores, ou os seus representantes legais, para axustalos ás necesidades das partes».</p>
<p>No referente ós artigos derivados do incremento salarial para este ano, por parte da representación social faise a seguinte proposta: incremento do 4%, con cláusula de revisión salarial do 3%.</p>
<p>A representación empresarial responden que non están dispostos a dar máis dun 2% con cláusula de revisión ó 2%.</p>
<p>Sen chegar a acordo no incremento salarial, levántase a sesión ás once horas do día arriba indicado.</p>

