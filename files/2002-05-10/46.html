---
date: '2002-05-10'
id: 8EEA
page: 6867
number: 90
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización da rúa Vizcaya
  (expediente 4337/401).
range: Anuncio
url: 'https://www.xunta.gal/dog/Publicados/2002/20020510/Anuncio8EEA_gl.html'
---
<p>O Consello da Xerencia Municipal de Urbanismo, en sesión do día 11 de abril de 2002, acordou:</p>
<p>«Primeiro.-Aprobar inicialmente o proxecto de urbanización da rúa Biscaia, presentado pola sociedade Prenco-Vigo, S.L., redactado polo enxeñeiro de camiños Alberto Moreno García, con visado colexial do 8 de xaneiro de 2002.</p>
<p>Segundo.-Aprobar inicialmente a relación individualizada de bens e dereitos afectados pola execución da devandita vía, contida no proxecto, e declarar expresamente a necesidade de ocupación -implícita na aprobación do Plan xeral- dos referidos bens, para efectos do procedemento de expropiación que, se é o caso, se incoe para a execución da vía.</p>
<p>Os predios afectadas polas obras de urbanización son os seguintes:</p>
<table><tbody><tr><td></td></tr>
<tr><td>Predio nº</td><td>Propietario</td><td>Superficie afección</td></tr>
<tr><td></td></tr>
</tbody></table>
<table><tbody><tr><td>1</td><td>Prenco-Vigo, S.L.
R/ Jenaro de la Fuente, 6-7º</td><td>30,73 m</td></tr>
<tr><td></td></tr>
<tr><td>2</td><td>Nugeprom, S.L.
R/ San Francisco, 57-4º ofic. 3</td><td>125,55 m</td></tr>
<tr><td></td></tr>
<tr><td>3</td><td>José López Durán
Avda. Camelias, 104-4º C</td><td>40,87 m</td></tr>
<tr><td></td></tr>
<tr><td>4</td><td>Francisca Leiros Nogueira
R/ Antela Conde, 7-3º esquerda</td><td>37,03 m</td></tr>
<tr><td></td></tr></tbody></table>
<p>Terceiro.-Somete-lo acordo de aprobación inicial ó trámite de información pública polo prazo dun mes, mediante anuncios no DOG e nun dos xornais de maior circulación da provincia, e notificación individual ós propietarios dos terreos afectados así como ás empresas Unión Fenosa e Seragua.</p>
<p>Procédese ó trámite de información pública do expediente. O prazo entenderase aberto desde a primeira publicación ata o remate do mes, contado desde o día seguinte ó da última publicación. O expediente está á disposición do público no Departamento de Información Urbanística da Xerencia de Urbanismo (planta baixa do edificio da xerencia).</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 25 de abril de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

