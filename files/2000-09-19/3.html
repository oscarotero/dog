---
date: '2000-09-19'
id: '11546'
page: 13
number: 182
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de agosto de 2000 pola que se autoriza a inclusión da Escola de
  Música Berenguela de Santiago de Compostela (A Coruña) no Rexistro de Escolas
  de Música.
range: Orde
url: 'https://www.xunta.gal/dog/Publicados/2000/20000919/Anuncio11546_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música ou de danza en escolas específicas. Así mesmo, a Orde do 11 de marzo de 1993 (DOG do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo, ou no seu artigo 1 establece que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada a solicitude de inclusión no Rexistro de Escolas de Música pola titular da Escola de Música Berenguela de Santiago de Compostela, e vistos os informes da Delegación Provincial da Consellería de Educación e Ordenación Universitaria da Coruña, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la inclusión no Rexistro de Escolas da Música a Escola de Música Berenguela de Santiago de Compostela (A Coruña), segundo os datos que figuran no anexo.</p>
<p>Segundo.-A dita escola queda sometida ó réxime de escolas de música e danza, segundo o establecido na Orde do 11 de marzo de 1993 (DOG do 22 de abril), e ós servicios de inspección correspondentes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor ó día seguinte da súa publicación no Diario Oficial de Galicia.</p>
<p>Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 14 de agosto de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Santiago de Compostela.</p>
<p>Localidade: Santiago de Compostela.</p>
<p>Enderezo: praza de Feixoo nº 1-1º.</p>
<p>Código do centro: 15032111.</p>
<p>Denominación específica: Escola de Música Berenguela.</p>
<p>Titular: Mª José Cerviño Pérez.</p>

