---
date: '2019-02-15'
id: U500-310119-0001
page: 9766
number: 33
agency: Universidade de Vigo
section: VI. Anuncios. a) Administración autonómica.
title: >-
  RESOLUCIÓN do 24 de xaneiro de 2019 pola que se emprazan as partes interesadas
  na ampliación do procedemento abreviado 216/2018 interposto por Javier Pérez
  Guerra e Xosé Henrique Costas González.
range: Resolución
url: >-
  https://www.xunta.gal/dog/Publicados/2019/20190215/AnuncioU500-310119-0001_gl.html
---
<p>No Xulgado do Contencioso-Administrativo número 2 de Vigo tramítase o procedemento abreviado número 216/2018, interposto por Javier Pérez Guerra e Xosé Henrique Costas González contra o Acordo do Consello de Goberno da Universidade de Vigo, do 21 de marzo de 2018, en que aproban o procedemento e os criterios de selección de áreas de coñecemento para participar na convocatoria de prazas de promoción interna a catedrático/a de universidade para o ano 2017, e contra a non resolución das solicitudes de suspensión de 12 de abril de 2018.</p>
    <p>Con data do 17 de xaneiro de 2019 o devandito xulgado dita auto polo cal se amplía este recurso á Resolución do 19 de novembro de 2018, da Universidade de Vigo, pola que se convoca concurso de acceso a prazas de corpos docentes universitarios (catedrático/a de universidade).</p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado no prazo de nove días, que conta a partir do seguinte ao da publicación desta resolución no DOG, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 24 de xaneiro de 2019</p>
    <footer><p>Manuel J. Reigosa Roger<br>Reitor da Universidade de Vigo</p></footer>

