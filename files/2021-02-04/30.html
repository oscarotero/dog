---
date: '2021-02-04'
id: G0596-260121-0001
page: 7319
number: 23
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 26 de xaneiro de 2021, da Xefatura Territorial de Lugo, pola que
  se someten a información pública o proxecto de explotación e o plan de
  restauración da ampliación da autorización de explotación de recursos da
  sección C) denominada Mondoñedo número 5767.1, situada no termo municipal de
  Abadín, na provincia de Lugo.
range: Resolución
url: >-
  https://www.xunta.gal/dog/Publicados/2021/20210204/AnuncioG0596-260121-0001_gl.html
---
<p>En cumprimento do disposto no artigo 21 da Lei 3/2008, do 23 de maio, de ordenación da minaría de Galicia, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o proxecto de explotación e o plan de restauración da ampliación da autorización de explotación de recursos da sección C) denominada <em>Mondoñedo</em> <em>número 5767.1</em>, situada no termo municipal de Abadín na provincia de Lugo.</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no <em>Diario Oficial de Galicia</em>, o proxecto de explotación e o plan de restauración están dispoñibles ao público, para a súa consulta, no Servizo de Enerxía e Minas da Xefatura Territorial de Lugo da Vicepresidencia Segunda e Consellería de Economía, Empresa e Innovación, e no portal web da dita consellería (https://ceei.xunta.gal/transparencia/informacion-publica/en-tramitacion/explotacions-mineiras). As posibles alegacións presentaranse durante o prazo sinalado, dirixidas á xefatura territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 26 de xaneiro de 2021</p>
    <footer><p>O/a xefe/a territorial de Lugo<br>P.A. (Artigos 36.3 e 37.1 b) do Decreto 230/2020, <br>do 23 de decembro (DOG núm. 5, do 11.1.2021)<br>Iria Fernández Vilaboa<br>Xefa do Servizo de Enerxía e Minas</p></footer>

