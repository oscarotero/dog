---
date: '2021-02-04'
id: G0256-150121-0002
page: 7188
number: 23
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 11 de xaneiro de 2021 pola que se establecen as
  bases reguladoras para a concesión, en réxime de concorrencia competitiva, de
  axudas ao alumnado do Centro Superior de Hostalería de Galicia, para cursar
  estudos complementarios para a obtención dun título oficial en Dirección
  Hoteleira no estranxeiro no curso 2020/21, e se procede á súa convocatoria
  para o curso 2020/2021 (código do procedemento TU200B).
range: Resolución
url: >-
  https://www.xunta.gal/dog/Publicados/2021/20210204/AnuncioG0256-150121-0002_gl.html
---
<p>BDNS (Identif.): 547181.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://pap.minhap.gob.es/bdnstrans/index).</p>
    <p>Primeiro. Beneficiarios/as</p>
    <p>Poderán solicitar estas axudas os/as alumnos/as que reúnan os requisitos académicos que establece esta resolución e teñan formalizada a matrícula para realizar estudos complementarios para a obtención no curso 2020/21 dun título oficial de Dirección Hoteleira no estranxeiro.</p>
    <p>Segundo. Obxecto e réxime </p>
    <p>Estas bases teñen por obxecto o outorgamento, en réxime de concorrencia competitiva, de axudas á matrícula para os/as alumnos/as que teñan finalizados os estudos de Gran Diploma de Xestión e Dirección de Empresas Hostaleiras ou Diploma Superior en Xestión Hoteleira do Centro Superior de Hostalería de Galicia e vaian realizar estudos complementarios para a obtención no curso 2020/21 dun título oficial de Dirección Hoteleira no estranxeiro.</p>
    <p>Terceiro. Bases reguladoras</p>
    <p>Resolución do 11 de xaneiro de 2021 pola que se establecen as bases reguladoras para a concesión, en réxime de concorrencia competitiva, de axudas ao alumnado do Centro Superior de Hostalería de Galicia, para cursar estudos complementarios para a obtención dun título oficial en Dirección Hoteleira no estranxeiro no curso 2020/21, e se procede á súa convocatoria para o curso 2020/21 (código do procedemento TU200B).</p>
    <p>Cuarto. Importe</p>
    <p>As axudas previstas nestas bases imputaranse á aplicación orzamentaria 05.A2 761A 480.0, proxecto 2015 00006,dos orzamentos da Axencia Turismo de Galicia para a anualidade 2021,cun importe total de 30.000 €.</p>
    <p>Ao abeiro desta convocatoria concederase un máximo de 10 axudas de estudos, cunha contía máxima de 3.000 € por alumno, sen que en todo caso esta cantidade supere o 40 % do importe da matrícula.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta resolución no Diario Oficial de Galicia. Entenderase como último día do prazo o correspondente ao mesmo ordinal do día da publicación. </p>
    <p>Se o último día de prazo é inhábil, entenderase prorrogado ao primeiro día hábil seguinte e, se no mes do vencemento non hai día equivalente ao inicial do cómputo, entenderase que o prazo expira o último do mes.</p>
    <p>Sexto. Aboamento e xustificación das axudas</p>
    <p>A Axencia Turismo de Galicia aboará a axuda unha vez notificada a resolución de concesión.</p>
    <p>Santiago de Compostela, 11 de xaneiro de 2021</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

