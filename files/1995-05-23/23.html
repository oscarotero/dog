---
date: '1995-05-23'
id: F5B6
page: 3
number: 97
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de marzo de 1995, do Servicio de Estructuras e
  Desenvolvemento Rural de Ourense, pola que se anuncia a publicación das bases
  definitivas da concentración parcelaria de Doniz-San Miguel de Espiño
  (Cartelle-Ourense).
range: Resolución
url: 'https://www.xunta.gal/dog/Publicados/1995/19950523/AnuncioF5B6_gl.html'
---
<p>Ponse en coñecemento dos interesados na concentración parcelaria da zona de Doniz-San Miguel de Espiño (Cartelle-Ourense) declarada de utilidade pública e interese social a urxente execución da zona polo decreto da Xunta de Galicia nº 188/1993, do 29 de xullo (Diario Oficial de Galicia nº 156, do 16 de agosto de 1993) que a xunta local da zona, na súa reunión do 16 de marzo de 1995, aprobou as bases definitivas da concentración, que estarán expostas ó público nos locais do Concello de Cartelle e nos locais de costume das parroquias afectadas, durante o prazo de trinta días, contados desde o seguinte ó da última inserción deste aviso no Diario Oficial de Galicia e no BOP, de conformidade co que determina o artigo 36 da Lei de concentración parcelaria para Galicia.</p>
<p>Os documentos que se poden examinar nos locais sinalados, refírense á determinación do perímetro (colección de planos coas parcelas incluídas e exclusión e relación destas), a clasificación de terras e fixación de coeficientes que servirán de base para face-las compensacións que sexan necesarias, así como a determinación de propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases poden os interesados interpoñe-lo recurso de alzada perante o conselleiro de Agricultura, Gandería e Montes, dentro do prazo de trinta días sinalados, neste Servicio de Estructuras e Desenvolvemento Rural (rúa Curros Enríquez, 1-6º, Ourense) ou nas oficinas centrais da consellería (edificios administrativos San Caetano, Santiago de Compostela), así como en calquera das dependencias a que se refire o artigo 66 da Lei de procedemento administrativo. Para este efecto deberán expresar no escrito, no que se promova a reclamación, un domicilio dentro do termo municipal de que se trate</p>
<p>e, se é o, caso, a persoa residente nel a quen teñan que facerse as notificacións.</p>
<p>Ourense, 16 de marzo de 1995.</p>
<p>Francisco Marín Muñoz</p>
<p>Xefe do Servicio de Estructuras</p>
<p>e Desenvolvemento Rural de Ourense</p>

