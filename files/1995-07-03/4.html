---
date: '1995-07-03'
id: 21F2
page: 5
number: 126
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 29 de maio de 1995, da Dirección Xeral de Servicios Sociais,
  pola que se fixa o prazo para a presentación de solicitudes para a realización
  de convenios de reserva e ocupación de prazas en centros residenciais e
  vivendas tuteladas para a terceira idade e se establecen os prezos máximos de
  praza/día.
range: Resolución
url: 'https://www.xunta.gal/dog/Publicados/1995/19950703/Anuncio21F2_gl.html'
---
<p>A Orde do 16 de maio de 1995, da Consellería de Sanidade e Servicios Sociais, pola que se regula o establecemento de convenios de colaboración en materia de reserva e ocupación de prazas en centros residenciais e vivendas tuteladas para a terceira idade, establece a posibilidade de que éstas poidan ofertar prazas para a súa reserva e ocupación, logo da sinatura do correspondente convenio.</p>
<p>O seu artigo 9.2º sinala que a Dirección Xeral de Servicios Sociais fixará anualmente o prazo para presentar solicitudes por parte das entidades interesadas na subscrición dos citados convenios.</p>
<p>Pola súa banda o artigo 7 determina que a Dirección Xeral de Servicios Sociais establecerá anualmente o custo máximo da praza/día ocupada.</p>
<p>Por todo isto o director xeral de Servicios Sociais no uso das súas atribucións</p>
<p>DISPÓN:</p>
<p>Primeiro.-O prazo para presentar solicitudes para a realización dos convenios ós que se refire a Orde do 16 de maio de 1995 será de 30 días naturais desde o día seguinte ó da publicación desta resolución no Diario Oficial de Galicia.</p>
<p>Segundo.-O custo máximo por praza/día ocupada nos centros/vivendas cos que a Consellería de Sanidade e Servicios Sociais estableza convenios de reserva e ocupación de prazas, durante o ano 1995 serán os seguintes:</p>
<p>-Prazas de persoas válidas:3.300 ptas./día</p>
<p>-Prazas de persoas asistidas:6.000 ptas./día</p>
<p>Terceiro.-As obrigacións contraídas pola consellería para o financiamento das prazas conveniadas serán con cargo á aplicación orzamentaria 11.02.212-B.262.</p>
<p>Disposición derradeira</p>
<p>A presente resolución entrará en vigor ó día seguinte ó da súa publicación no Diario Oficial de Galicia.</p>
<p>Santiago de Compostela, 29 de maio de 1995</p>
<p>Manuel Aguilar López</p>
<p>Director xeral de Servicios Sociais</p>
<p>95-01567</p>

