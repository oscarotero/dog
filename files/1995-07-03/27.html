---
date: '1995-07-03'
id: '2256'
page: 5
number: 126
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (67/1994).
range: Edicto
url: 'https://www.xunta.gal/dog/Publicados/1995/19950703/Anuncio2256_gl.html'
---
<p>Gustavo Adolfo Martín Castañeda, maxistrado-xuíz do Xulgado de Primeira Instancia número seis de Santiago.</p>
<p>Fai saber que neste xulgado se seguen autos de xuízo de menor contía nº 67/1994, por instancia do procurador Carlos Fernández Rial en representación de Manuel Pena Vilouta contra Encarnación Calvo Cidranes sobre división de cousa común, e nas actuacións acordouse sacar á venda en primeira e pública poxa, por termo de vinte días e logo de valoración por perito, os bens embargados que ó final se describen.</p>
<p>A poxa terá lugar na sala de audiencia deste xulgado, o día vintesete de xullo ás 10 horas, de conformidade coas seguintes condicións:</p>
<p>1. O tipo de remate será de 11.550.500 (once millóns cincocentas cincuenta mil cincocentas) pesetas sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de depósitos deste xulgado, BBV conta nº 1500-15-006794 o vinte por cento do tipo de remate.</p>
<p>3. Poderanse facer ofertas por escrito, en prego cerrado desde o anuncio da poxa ata a súa celebración, depositando na conta designada o vinte por cento do tipo de remate.</p>
<p>4. Reservaranse en depósito por instancia do acredor as consignacións dos licitadores que non resulten rematantes e que o admitan e que cubrise o tipo da poxa, para efectos de que, se o primeiro adxudicatario non cumprise a obrigación, poida aprobarse o remate a favor dos que o sigan pola orde das súas respectivas ofertas.</p>
<p>5. Os títulos de propiedade, suplidos por certificación do rexistro, atópanse de manifesto na secretaría do xulgado, e deben os licitadores conformarse con eles, sen poderen esixir outros.</p>
<p>6. As cargas e gravames anteriores e os preferentes, de habelos, ó crédito do actor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>Para o suposto que resultase deserta a primeira poxa, sinálase para que teña lugar a segunda o próximo</p>
<p>día vintesete de setembro ás 10 horas, nas mesmas condicións que a primeira, agás o tipo do remate que será do 75% da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día vinteseis de outubro ás 10 horas, rexendo para ela as restantes condicións fixadas para a segunda.</p>
<p>Bens obxecto de poxa</p>
<p>Predio</p>
<p>Predio rústico nº 378 do plano xeral de concentración parcelaria; terreo dedicado a labradío no sitio de Sandomil, no lugar de Roxos, parroquia de Villestro, concello de Santiago de Compostela, linda: norte, con Pedro Castiñeiras Tarrío e outros (379); sur, con José Romero Mallou e (376-1) e (376-2); leste, con camiño de Roxos a Reborido; e oeste, con Francisco Villaverde Arceo e outros (377). Ten unha extensión superficial de once áreas. Inscrito no Rexistro da Propiedade de Santiago de Compostela no tomo 652, libro 309, folio 134, predio 19.822, inscrición 2ª.</p>
<p>Dada en Santiago de Compostela o doce de maio de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>4754</p>

