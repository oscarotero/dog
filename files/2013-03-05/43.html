---
date: '2013-03-05'
id: L408-270213-0001
page: 6529
number: 45
agency: Concello de Bóveda
section: VI. Anuncios. b) Administración local.
title: ANUNCIO de aprobación inicial do Plan xeral de ordenación municipal de Bóveda.
range: Anuncio
url: >-
  https://www.xunta.gal/dog/Publicados/2013/20130305/AnuncioL408-270213-0001_gl.html
---
<p>Aprobado inicialmente o Plan xeral de ordenación municipal, por Acordo do Pleno do 25.2.2013, de conformidade cos artigos 85.2 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo de dous meses contado desde o día seguinte ao de publicación do presente anuncio no <em>Diario Oficial de Galicia</em>.</p>
    <p>Durante o devandito prazo poderá ser examinado por calquera interesado nas dependencias municipais para que se formulen as alegacións que se estimen pertinentes.</p>
    <p>Quedan suspendidas as licenzas para as seguintes áreas: </p>
    <p>– No solo urbano consolidado de Rubián e Bóveda, suspenderase só naquelas zonas en que non se poidan cumprir ambas as ordenacións ou normativas simultaneamente.</p>
    <p>– No polígono de solo urbano non consolidado de Bóveda, suspenderase en todo o ámbito.</p>
    <p>– No solo de núcleo rural, suspenderase só naquelas zonas en que non se poidan cumprir ambas as ordenacións ou normativas simultaneamente.</p>
    <p>– No solo urbanizable, suspenderase en todo o ámbito.</p>
    <p>A duración da suspensión é de dous anos e, en todo caso, extinguirase coa aprobación definitiva do planeamento.</p>
    <p>Bóveda, 27 de febreiro de 2013</p>
    <footer><p>José Manuel Arias López<br>Alcalde</p></footer>

