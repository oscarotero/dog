---
date: '1996-06-20'
id: 79B6
page: 6
number: 121
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 25 de abril de 1996 pola que se declara de interese para a promoción
  do Camiño de Santiago o proxecto presentado por Javier del Hierro Suanzes
  titulado Nave de Santiago consistente na construcción dunha réplica romana
  dunha nave para rememora-lo traslado dos restos do apóstolo.
range: Orde
url: 'https://www.xunta.gal/dog/Publicados/1996/19960620/Anuncio79B6_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.-Declarar de interese para a promoción do Camiño de Santiago o proxecto presentado por Javier del Hierro Suanzes titulado Nave de Santiago consistente na construcción dunha réplica dunha nave para rememora-lo traslado dos restos do Apóstolo Santiago, por considerar que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no Rexistro de Actividades e Proxectos de Interese para a promoción do Camiño de Santiago co nº 013.</p>
<p>Os titulares das actividades ou proxectos declarados farán constar na execución deles que foron declarados de interese pola Consellería de Cultura.</p>
<p>Santiago de Compostela, 25 de abril de 1996.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>9604562</p>

