---
date: '1995-11-09'
id: 5B36
page: 8
number: 215
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de outubro de 1995, da Dirección Xerencia do Complexo
  Hospitalario Xeral-Calde de Lugo, pola que se anuncia o concurso público
  número 21/95-I, polo trámite de urxencia, para a subministración dun equipo de
  exploración vascular non invasiva dun autorefractómetro.
range: Resolución
url: 'https://www.xunta.gal/dog/Publicados/1995/19951109/Anuncio5B36_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado f do artigo 7 da Orde do 15 de setembro de 1994 (DOG nº 191, do 3 de outubro), e unha vez cumpridos</p>
<p>os trámites administrativos correspondentes, resolve anuncia-la seguinte subministración:</p>
<p>Obxecto: a subministración dun equipo de exploración vascular non invasiva e dun autorefractómetro.</p>
<p>Orzamento: por un orzamento de 5.000.000 de ptas., IVE incluído.</p>
<p>Fianza provisional: por un importe de 100.000 ptas.</p>
<p>Fianza definitiva: por un importe de 200.000 ptas.</p>
<p>Forma de adxudicación: concurso público, procedemento aberto e trámite de urxencia.</p>
<p>Criterios de adxudicación:</p>
<p>-Características técnicas e funcionais (40%).</p>
<p>-Prezo (30%).</p>
<p>-Prazo de entrega (20%).</p>
<p>-Servicio técnico (10%).</p>
<p>Prazo de entrega: os equipos obxecto do presente concurso público deberán de ser entregados no prazo dun mes contado a partir da data de notificación da adxudicación.</p>
<p>Admisión de variantes: admítese a presentación de variantes.</p>
<p>Solvencia económica e financeira: acreditarase de acordo co establecido no artigo 16 da Lei 13/1995, de contratos das administracións públicas.</p>
<p>Solvencia técnica: acreditarase de acordo co establecido no artigo 18 da Lei 13/1995, de contratos das administracións públicas.</p>
<p>Documentos de interese para os licitadores: o prego de cláusulas administrativas particulares e demais documentación complementaria pode ser solicitada no Servicio de Subministración do Complexo Hospitalario Xeral-Calde de Lugo, rúa Doutor Severo Ochoa, s/n. Tfno. (982) 29 65 52, e fax (982) 21 29 24.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do décimo terceiro día natural contado a partir do seguinte ó da publicación desta resolución no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións: a apertura de proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta dos adxudicatarios.</p>
<p>Lugo, 19 de outubro de 1995.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>95-6966</p>

