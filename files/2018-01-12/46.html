---
date: '2018-01-12'
id: G1096-201217-0002
page: 2337
number: 9
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 14 de decembro de 2017 pola que se notifica o acordo de incoación do
  expediente de reposición da legalidade urbanística OUR/32/2016-RP1.
range: Cédula
url: >-
  https://www.xunta.gal/dog/Publicados/2018/20180112/AnuncioG1096-201217-0002_gl.html
---
<p>O director da Axencia de Protección da Legalidade Urbanística acordou, o 26 de setembro de 2017, incoar o expediente de reposición da legalidade urbanística OUR/32/2016-RP1, en relación coas obras realizadas en solo urbanizable situadas nas parcelas 681, 678, 680, 679, 602, 594, 595, 596, 597, 598 e 813, do polígono 44, do concello de Carballeda de Avia, así como pola actividade industrial consistente en machucar grava, clasificar e ensacar area para depuradoras e instalar tremoias e fitas transportadoras no exterior, no lugar de Portaprado, no termo municipal de Carballeda de Avia, na provincia de Ourense</p>
    <p>Ao non poderse realizar a notificación persoal daquel acordo a Faustino Gómez Graña, mediante a presente cédula, e ao amparo do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase ao interesado o devandito acordo mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, de procedemento administrativo común das administracións públicas, o acto non se publica na súa integridade, comunícase ao interesado que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo sen efectuarse a comparecencia, a notificación entenderase producida.</p>
    <p>O interesado dispón dun prazo de 15 días, contados a partir do día seguinte a aquel en que se producise a notificación desta cédula, para presentar os documentos e xustificacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 14 de decembro de 2017</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

