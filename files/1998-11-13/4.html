---
date: '1998-11-13'
id: 3D6A
page: 12
number: 221
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 3 de novembro de 1998 pola que se modifica a Orde do 18 de maio pola
  que se anuncian subvencións en materia de tecnificación de empresas e creación
  de novos productos turísticos.
range: Orde
url: 'https://www.xunta.gal/dog/Publicados/1998/19981113/Anuncio3D6A_gl.html'
---
<p>Para os efectos de conseguir un maior número de beneficiarios de subvencións ó abeiro da Orde de 18 de maio de 1998 (Diario Oficial de Galicia nº 106, do 4-6-1998) pola que se anuncian subvencións en materia de tecnificación de empresas e creación de novos productos turísticos fíxose preciso realizar unha nova redistribución dos créditos existentes. Este feito fai que se faga preciso proceder a un reaxuste dos prazos que de presentación de xustificación do investimento executado se establecen no artigo 8.1º da orde de convocatoria ampliándoos no que respecta a 1998 e para tales efectos,</p>
<p>DISPOÑO:</p>
<p>Artigo único.-Modifica-lo punto 1 do artigo 8 da Orde do 18 de maio de 1998 (Diario Oficial de Galicia nº 106, do 4-6-1998) pola que se anuncian subvencións en materia de tecnificación de empresas e creación de novos productos turísticos, que queda redactado do seguinte xeito:</p>
<p>1. Os beneficiarios de subvencións concedidas en virtude desta orde e cando o seu importe se atribúa en dúas ou máis anualidades terán como data límite, para a presentación da xustificación do investimento executado, que se deberá realizar de conformidade co programa de obras, as seguintes:</p>
<p>Fase de 1998: 15 de decembro de 1998.</p>
<p>Fase de 1999: 30 de xuño de 1999, se o importe da subvención se imputou a dúas anualidades. No caso de terse imputado a tres, 15 de novembro de 1999.</p>
<p>Fase de 2000: 30 de xuño de 2000.</p>
<p>Se a subvención se imputou só ó exercicio de 1998, a data límite de presentación será o 15 de decembro de 1998.</p>
<p>En todo caso, os beneficiarios de subvencións, unha vez executado o investimento, deberán xustificalo o antes posible e nunca con posterioridade ás datas indicadas, datas que son límite de presentación da xustificación.</p>
<p>Disposición derradeira</p>
<p>A presente orde entra en vigor o día da súa publicación no Diario Oficial de Galicia.</p>
<p>Santiago de Compostela, 3 de novembro de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>9625</p>

