---
date: '2015-09-18'
id: CA04-310815-0003
page: 37161
number: 179
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de agosto de 2015, da Xefatura Territorial de Lugo, pola que
  se somete a información pública a petición de autorización administrativa
  previa e de construción dunha instalación eléctrica no concello de Lugo
  (expediente IN407A 2015/50-2, 8244 AT).
range: Resolución
url: >-
  https://www.xunta.gal/dog/Publicados/2015/20150918/AnuncioCA04-310815-0003_gl.html
---
<p>Para os efectos previstos na Lei 24/2013, do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono empresarial As Gándaras-Rúa A-parcela U2-Lugo.</p>
    <p>Denominación: O.C.R. polígono As Gándaras 2.</p>
    <p>Situación: concello de Lugo.</p>
    <p>Características técnicas:</p>
    <p>1. Instalación no C.T. PE As Gándaras 2 (3628) dunha OCR para o telemando de dúas celas de liña e dúas de protección de trafo.</p>
    <p>2. Enlace do C.T. PE As Gándaras 2 co C.T. PE As Gándaras 8, mediante LMT soterrada existente.</p>
    <p>3. Desembornar no C.T. PE As Gándaras 1 as liñas de entrada dos CT PE As Gándaras 2 e PE As Gándaras 5 e realizar un empalme entre elas.</p>
    <p>4. Desembornar no C.T. PE As Gándaras 5 as liñas de entrada dos CT PE Gándaras 1 e PE As Gándaras 8 e realizar un empalme entre elas.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 27 de agosto de 2015</p>
    <footer><p>Pilar Fernández López<br>Xefa territorial de Lugo</p></footer>

