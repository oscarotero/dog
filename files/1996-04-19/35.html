---
date: '1996-04-19'
id: 59BA
page: 3
number: 77
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 8 de abril de 1996, da Xefatura Provincial de Estradas da
  Coruña, pola que se sinala a data para o levantamento das actas previas á
  ocupación dos bens e dereitos afectados polas obras do proxecto N/AC/91.16
  acondicionamento da estrada AC-431, treito: As Agrelas-Laxe.
range: Resolución
url: 'https://www.xunta.gal/dog/Publicados/1996/19960419/Anuncio59BA_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>Por resolución do conselleiro de Política Territorial, Obras Públicas e Vivenda do 15 de febreiro de 1996 aprobouse o correspondete proxecto de trazado.</p>
<p>O Consello da Xunta de Galicia, en virtude do Decreto 93/1996, do 29 de febreiro, acordou declara-la utilidade pública e a urxente ocupación dos bens e dereitos necesarios para efectos da expropiación para as mencionadas obras.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, esta xefatura, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios dos concellos de Cabana e Laxe, para que comparezan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o seu valor, e os prexuízos derivados da rápida ocupación, sen prexuízo de se trasladaren ó lugar dos predios se o consideran necesario.</p>
<p>Casa do concello de Cabana de Bergantiños</p>
<table><tbody><tr><td>Data</td><td>Hora</td><td>Núm. predios</td></tr>
<tr><td></td></tr>
</tbody></table>
<table><tbody><tr><td>6 de maio de 1996</td><td>De 10 a 14</td><td>Do 001 ó 060</td></tr>
<tr><td>7 de maio de 1996</td><td>De 10 a 14</td><td>Do 061 ó 135</td></tr>
<tr><td>8 de maio de 1996</td><td>De 10 a 14</td><td>Do 136 ó 210</td></tr>
<tr><td>9 de maio de 1996</td><td>De 10 a 14</td><td>Do 211 ó final</td></tr>
</tbody></table>
<p>Casa do concello de Laxe</p>
<table><tbody><tr><td>Data</td><td>Hora</td><td>Núm. predio</td></tr>
<tr><td></td></tr>
<tr><td>10 de maio de 1996</td><td>De 10 a 14</td><td>Do 001 ó final</td></tr>
</tbody></table>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo ir acompañadas, se o consideran oportuno, dos seus peritos e notarios.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co obxecto de que os interesados poidan formular por escrito, ante esta Xefatura Provincial de Estradas da Xunta de Galicia na Coruña, praza Luis Seoane, s/n-8ª planta, as alegacións que estimen pertinentes co obxecto de emendar posibles erros padecidos na relación dos bens afectados pola urxente ocupación.</p>
<p>A Coruña, 8 de abril de 1996.</p>
<p>Antonio Fernández Sarasquete</p>
<p>Enxeñeiro xefe provincial de Estradas da Coruña</p>
<p>2882</p>

