---
date: '2003-08-07'
id: '18242'
page: 10
number: 152
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 338/2003, do 24 de xullo, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de trazado da autovía Ferrol-Vilalba. Treito: núcleo
  urbano As Pontes de García Rodríguez-Cabreiros. (Clave: GA/00/77.1).
range: Decreto
url: 'https://www.xunta.gal/dog/Publicados/2003/20030807/Anuncio18242_gl.html'
---
<p>Con data do 25 de xuño de 2003, o director xeral de obras públicas, por delegación do conselleiro de</p>
<p>Política Territorial, Obras Públicas e Vivenda aprobou o proxecto de trazado da autovía Ferrol-Vilalba. Treito: núcleo urbano As Pontes de García Rodríguez-Cabreiros. (Clave: GA/00/77.1).</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración de urxente ocupación pola súa incidencia na seguridade vial, toda vez que os usuarios podrán utilizar, para os seus desprazamentos, unha vía de alta capacidade, vía con parámetros e características que melloran, sustancialmente, as condicións de circulación das estradas convencionais e, ó mesmo tempo, con tal actuación consíguese avanzar no cumprimento dos obxectivos recollidos no Plan de infraestructuras viarias das comarcas de Ferrolterra, Eume, Ortegal e Mariña Lucense (que, entre outros, vertebran o territorio cun eixe de comunicación que afecta a máis de 200.000 habitantes e que une as comarcas citadas entre sí, co norte da </p>
<p>provincia e coa Meseta) aprobado polo Consello da Xunta de Galicia o 6 de abril de 2001, equilibradores da construcción da autovía do Cantábrico polo Ministerio de Fomento así como nos do Plan de dinamización económica -Plan Galicia, aprobado polo Consello da Xunta o 23 de xaneiro de 2003.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo da deliberación do Consello da Xunta na súa reunión do día vintecatro de xullo de dous mil tres,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado da autovía Ferrol-Vilalba. Treito: núcleo urbano As Pontes de García Rodríguez-Cabreiros. Clave: GA/00/77.1.</p>
<p>Santiago de Compostela, vintecatro de xullo de dous mil tres.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Conselleiro de Política Territorial, Obras Públicas</p>
<p>e Vivenda</p>

