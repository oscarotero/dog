---
date: '2003-08-07'
id: '18262'
page: 10
number: 152
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de xullo de 2003 pola que se autoriza a apertura e funcionamento do
  centro privado Vangarda Formación de Lugo, para imparti-lo ciclo formativo de
  grao superior de información e comercialización turísticas en quenda de mañá e
  o de axencias de viaxes en quenda de serán.
range: Orde
url: 'https://www.xunta.gal/dog/Publicados/2003/20030807/Anuncio18262_gl.html'
---
<p>Examinado o expediente presentado por Teresa Carballo Barro, no que solicita autorización para a apertura e funcionamento do centro privado Vangarda Formación de Lugo, para imparti-lo ciclo formativo de grao superior de información e comercialización turísticas en quenda de mañá e o de axencias de viaxes en quenda de serán.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Lugo, quen o remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo; a Lei orgánica 10/2002, do 23 de decembro, de calidade da educación (BOE do 24-12-2002); o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; o Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo; a Orde do 21 de decembro de 1999 (DOG do 31</p>
<p>de xaneiro de 2000) pola que se regulan determinados aspectos relativos á autorización de centros privados exclusivos de formación profesional específica na Comunidade Autónoma de Galicia; o Decreto 296/1999 (DOG do 18 de novembro de 1999) polo que se desenvolven determinados aspectos dos currículos dos ciclos formativos de formación profesional específica na Comunidade Autónoma de Galicia; o Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro privado Vangarda Formación de Lugo para imparti-lo ciclo formativo de grao superior de información e comercialización turísticas en quenda de mañá e o de axencias de viaxes en quenda de serán, segundo se especifica no anexo desta orde.</p>
<p>Segundo.-Para as ensinanzas que se autorizan, a Delegación Provincial da Consellería de Educación e Ordenación Universitaria, despois do informe da Inspección educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo de un mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 30 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: Dr. Yánez Rebolo, 58 B.</p>
<p>Código do centro: 27020732.</p>
<p>Denominación: Centro privado Vangarda Formación.</p>
<p>Titular: Teresa Carballo Barro.</p>
<p>Ensinanzas que se autorizan:</p>
<p>Familia profesional: hostalería e turismo.</p>
<p>1 ciclo formativo de grao superior de información e comercialización turísticas (1 unidade para 20 alumnos) en quenda de mañá.</p>
<p>1 ciclo formativo de grao superior de axencias de viaxes (1 unidade para 20 alumnos) en quenda de serán.</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

