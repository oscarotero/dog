---
date: '2003-08-07'
id: '182E6'
page: 10
number: 152
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 4 de xullo de 2003, da Dirección Xeral de Industria, Enerxía e
  Minas, pola que se somete a información pública a modificación do proxecto
  sectorial liña de alta tensión a 66 kV Lourizán-Cangas, declarado como de
  incidencia supramunicipal por acordo do Consello da Xunta de Galicia do 3 de
  outubro de 2002.
range: Resolución
url: 'https://www.xunta.gal/dog/Publicados/2003/20030807/Anuncio182E6_gl.html'
---
<p>O Consello da Xunta de Galicia acordou na súa reunión do 3 de outubro de 2002, declara-lo proxecto liña de alta tensión a 66 kV Lourizán-Cangas, promovido pola empresa Unión Fenosa Distribución, S.A., como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
<p>Por tanto, en cumprimento do disposto no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello de la Xunta de Galicia declare como de incidencia supramunicipal se someterán por un prazo mínimo dun mes ós trámites de información pública, mediante o correspondente anuncio no Diario Oficial de Galicia e nun dos xornais de maior audiencia na Comunidade Autónoma, e de audiencia ás entidades locais sobre as que incida o plan ou proxecto,</p>
<p>RESOLVE:</p>
<p>Someter a información pública a modificación do proxecto liña de alta tensión a 66 kV Lourizán-Cangas, declarado como de incidencia supramunicipal por acordo do Consello da Xunta de Galicia do 3 de outubro de 2002, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados disporán do citado prazo dun mes para examina-lo proxecto sectorial na Dirección Xeral de Industria, Enerxía e Minas e na Delegación Provincial de Pontevedra, e presentar ante esta dirección xeral as alegacións que consideren pertinentes.</p>
<p>Ramón Ordás Badía</p>
<p>Director xeral de Industria, Energía e Minas</p>

