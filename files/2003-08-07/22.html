---
date: '2003-08-07'
id: '18272'
page: 10
number: 152
agency: CONSELLERÍA DE EMIGRACIÓN
section: III. OUTRAS DISPOSICIÓNS
title: >-
  Resolución do 30 de xullo de 2003 pola que se fai pública a convocatoria e a
  orde do día do Consello de Comunidades Galegas.
range: Resolución
url: 'https://www.xunta.gal/dog/Publicados/2003/20030807/Anuncio18272_gl.html'
---
<p>En cumprimento do establecido no artigo 4 do Decreto 4/1987, do 8 de xaneiro, polo que se aproba o Regulamento de organización e funcionamento do Consello de Comunidades Galegas, modificado polo Decreto 195/1991, coa conformidade do presidente da Xunta de Galicia,</p>
<p>RESOLVO:</p>
<p>Primeiro.-Convoca-la preceptiva reunión trianual do Pleno do Consello de Comunidades Galegas para</p>
<p>os días 7, 8 e 9 de novembro de 2003 en Buenos Aires (Arxentina).</p>
<p>Segundo.-A orde do día da devandita reunión será a que figura como anexo á esta orde.</p>
<p>Santiago de Compostela, 30 de xullo de 2003.</p>
<p>Aurelio Miras Portugal</p>
<p>Conselleiro de Emigración</p>
<p>ANEXO</p>
<p>Orde do día do pleno do Consello de Comunidades Galegas.</p>
<p>1. Constitución do pleno e apertura das sesións.</p>
<p>2. Informe-balance da xestión realizada no último período pola Consellería de Emigración.</p>
<p>3. Intervencións informativas de membros natos do pleno do consello.</p>
<p>4. Exposición dos textos das catro ponencias establecidas pola comisión delegada na súa última reunión.</p>
<p>a) Asistencia social a emigrantes e retornados.</p>
<p>b) A pervivencia no futuro das nosas comunidades:</p>
<p>-Intercomunicación na Galicia exterior.</p>
<p>-Unión e integración de centros.</p>
<p>c) Preservación do patrimonio actual e legado histórico das comunidades galegas no exterior.</p>
<p>d) A nova cultura galega de cooperación exterior.</p>
<p>5. Estudio de relatorios e comunicacións presentadas en comisións de traballo e preparación de conclusións.</p>
<p>6. Elección dos membros da comisión delegada para o trienio 2004-2006.</p>
<p>7. Sesión plenaria con lectura de conclusións definitivas, quenda de rogos e preguntas, proclamación de membros da comisión delegada e clausura de actos do pleno.</p>

