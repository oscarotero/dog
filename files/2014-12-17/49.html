---
date: '2014-12-17'
id: G0181-021214-0001
page: 51524
number: 241
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 26 de novembro de 2014 polo que se someten ao trámite de
  información pública os mapas estratéxicos de ruído dalgunhas estradas da Rede
  Autonómica de Estradas de Galicia da zona de Ferrol-A Coruña Leste.
range: Anuncio
url: >-
  https://www.xunta.gal/dog/Publicados/2014/20141217/AnuncioG0181-021214-0001_gl.html
---
<p>A Consellería de Medio Ambiente, Territorio e Infraestruturas, a través da Axencia Galega de Infraestruturas, está a promover a segunda fase dos mapas estratéxicos de ruído das vías pertencentes á Rede Autonómica de Estradas de Galicia. Estes mapas deséñanse para avaliar globalmente a exposición ao ruído nunha zona determinada debido á existencia de distintas fontes de ruído, realizar predicións globais para a dita zona e así mellorar a calidade acústica no noso contorno.</p>
    <p>Por todo isto, e de conformidade co disposto na Lei 37/2003, do 17 de novembro, do ruído, no Real decreto 1367/2007, do 19 de outubro, polo que se desenvolve a citada lei, e no Real decreto 1038/2012, do 6 de xullo, polo que se modifica o real decreto anterior, sométense á información pública os mapas estratéxicos de ruído das estradas que a seguir se relacionan:</p>
    <table>
     <tbody>
      <tr>
       <td>Estrada</td>
       <td>Zona de Ferrol-A Coruña Leste</td>
       <td>Treito/s</td>
       <td>Clave</td>
       <td>Concello/s</td>
      </tr>
      <tr>
       <td>AG-64</td>
       <td>Catabois (AC-116)-Vilalba (A-8)</td>
       <td>0+000 ao 12+450</td>
       <td>AC/13/037.09.1</td>
       <td>Narón</td>
      </tr>
      <tr>
       <td>AC-115</td>
       <td>Fene (N-651)-Xuvia (AC-862)</td>
       <td>2+380 ao 4+710</td>
       <td>AC/13/037.09.2</td>
       <td>Neda</td>
      </tr>
      <tr>
       <td>AC-133</td>
       <td>Fene (N-651)-Mugardos</td>
       <td>0+000 ao 3+820</td>
       <td>AC/13/037.09.3</td>
       <td>Fene</td>
      </tr>
      <tr>
       <td>AC-162</td>
       <td>Sada (AC-163)-Bergondo (AC-164)</td>
       <td>0+000 ao 4+390</td>
       <td>AC/13/037.09.4</td>
       <td>Sada, Bergondo</td>
      </tr>
      <tr>
       <td>AC-164</td>
       <td>Guísamo (N-VI)-Insua (N-651)</td>
       <td>0+000 ao 7+240</td>
       <td>AC/13/037.09.5</td>
       <td>Bergondo, Paderne</td>
      </tr>
      <tr>
       <td>AC-174</td>
       <td>Perillo (AC-175)-Oleiros (AC-180)</td>
       <td>0+290 ao 5+080</td>
       <td>AC/13/037.09.6</td>
       <td>Oleiros</td>
      </tr>
      <tr>
       <td>AC-183</td>
       <td>Sada (AC-162)-Arillo (AC-173)</td>
       <td>0+000 ao 1+170</td>
       <td>AC/13/037.09.7</td>
       <td>Sada</td>
      </tr>
      <tr>
       <td>AC-215</td>
       <td>Fonteculler (AC-211)-O Portádego (N-550)</td>
       <td>0+000 ao 0+800</td>
       <td>AC/13/037.09.8</td>
       <td>Culleredo</td>
      </tr>
      <tr>
       <td>AC-566</td>
       <td>Narón (AC-862)-O Campo do Hospital (AC-862)</td>
       <td>10+720 ao 12+020</td>
       <td>AC/13/037.09.9</td>
       <td>Valdoviño</td>
      </tr>
      <tr>
       <td>AC-862</td>
       <td>Ferrol-lím. prov.-San Cibrao</td>
       <td>3+440 ao 7+330</td>
       <td>AC/13/037.09.10</td>
       <td>Narón, Neda</td>
      </tr>
     </tbody>
    </table>
    <p>A duración da información pública será dun mes, contado a partir do día seguinte ao da publicación deste anuncio no Diario Oficial de Galicia, período no cal poderá ser examinada polas persoas que o desexen, co obxecto de formularen as correspondentes alegacións ou suxestións que consideren oportunas.</p>
    <p>A exposición ao público, para os efectos do presente anuncio, realízase na Axencia Galega de Infraestruturas (San Caetano s/n, 15781 Santiago de Compostela) e nas respectivas casas dos concellos. Así mesmo, na páxina web da Consellería de Medio Ambiente, Territorio e Infraestruturas (http://www.cmati.xunta.es/tema/c/Infraestruturas_Estradas) está á disposición das persoas interesadas o documento completo de cada un dos treitos referenciados. </p>
    <p>Por outra banda, as observacións deberán enviarse á Axencia Galega de Infraestruturas ou poderán ser remitidas a través do seguinte enderezo de correo electrónico: <br>mapas-ruido.infraestruturas@xunta.es, indicando claramente a actuación á cal van dirixidas e os datos persoais (nome e apelidos, NIF/CIF, enderezo de notificación, núm. de teléfono e enderezo de correo electrónico) da/s persoa/s interesada/s.</p>
    <p>O que se fai público para xeral coñecemento en cumprimento do disposto no artigo 14 da Lei 37/2003, do 17 de novembro, do ruído.</p>
    <p>Santiago de Compostela, 26 de novembro de 2014</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

