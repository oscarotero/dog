---
date: '2014-12-17'
id: CA04-011214-0001
page: 51481
number: 241
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de novembro de 2014, da Xefatura Territorial de Lugo, pola
  que se autoriza e se aproba o proxecto de execución dunha instalación
  eléctrica no concello de Abadín (expediente IN407A 2013/53-2, 8138 AT).
range: Resolución
url: >-
  https://www.xunta.gal/dog/Publicados/2014/20141217/AnuncioCA04-011214-0001_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Concello de Abadín.</p>
    <p>Domicilio social: avenida Galicia, 29, Abadín, Lugo.</p>
    <p>Denominación: soterramento da LMT na estrada de Fanoi e RBT na N-634 no concello de Abadín.</p>
    <p>Situación: concello de Abadín.</p>
    <p>Características técnicas: </p>
    <p>– Liña de media tensión ao centro de transformación Abadín soterrada a 20 kV con orixe na LMT circunvalación Abadín e final no CT Abadín, cunha lonxitude de 650 metros en condutor tipo RHZ-240 mm.</p>
    <p>– Centro de transformación Abadín prefabricado tipo Ormaset, no cal se instalan tres celas de liña e unha de protección de trafo, cunha potencia proxectada de 630 kVA e unha relación de transformación de 20.000/400-230 V.</p>
    <p>– Redes de baixa tensión soterradas con orixe no CT Abadín proxectado e final na RBT N-634 cunha lonxitude de 205 metros en condutor tipo XZ1 1×150 AI.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 27 de novembro de 2014</p>
    <footer><p>Pilar Fernández López<br>Xefa territorial de Lugo</p></footer>

