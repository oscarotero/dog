---
date: '2012-12-10'
id: CA02-261112-0011
page: 46194
number: 234
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 30 de outubro de 2012, da Secretaría Xeral de Calidade e
  Avaliación Ambiental, pola que se lle dá publicidade ao acordo do Consello da
  Xunta de Galicia do 20 de setembro de 2012, polo que se aproba o proxecto
  sectorial para unha planta de tratamento de residuos de construción e
  demolición (RCD) na comarca da Limia, no concello de Xinzo de Limia, promovido
  pola Deputación de Ourense.
range: Resolución
url: >-
  https://www.xunta.gal/dog/Publicados/2012/20121210/AnuncioCA02-261112-0011_gl.html
---
<p>En cumprimento do disposto no artigo 13.5 do Decreto 80/2000, do 23 de marzo , polo que se regulan os plans e proxectos sectoriais de incidencia supramunicipal, esta secretaría xeral dispón que se publique no <em>Diario Oficial de Galicia</em> o acordo adoptado polo Consello da Xunta de Galicia do día 20 de setembro de 2012, cuxa parte dispositiva é o seguinte texto literal:</p>
    <p>– Aprobar definitivamente o proxecto sectorial para a planta de tratamento de residuos de construción e demolición (RCD) na comarca da Limia, no concello de Xinzo de Limia, promovido pola Deputación de Ourense.</p>
    <p>De conformidade co artigo 4 da Lei 10/1995 (modificada pola disposición adicional segunda da Lei 6/2007, do 11 de maio, de medidas urxentes en materia de ordenación do territorio e do litoral de Galicia), publícanse como anexo a esta resolución as disposicións normativas do proxecto sectorial para a planta de tratamento de residuos de construción e demolición (RCD) na comarca da Limia, no concello de Xinzo de Limia.</p>
    <p>Santiago de Compostela, 30 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Disposicións normativas do proxecto sectorial para planta de tratamento de residuos de construción e demolición (RCD) na comarca da Limia</h2>
    <p>Obxecto.</p>
    <p>É obxecto do presente proxecto o deseño, cálculo, descrición e valoración das instalacións necesarias para a creación dunha infraestrutura ambiental e depósito de residuos para a xestión de RCD en Xinzo de Limia, Ourense.</p>
    <p>Preténdese dispor dun depósito axeitado para a recepción dos residuos e da infraestrutura ambiental necesaria para o tratamento previo dos residuos, asumindo deste xeito os principios de xestión do Plan Nacional de Xestión de Residuos de Construción e Demolición (PNRCD), o cal está obrigado, como calquera plan de xestión, a respectar o chamado principio de xerarquía.</p>
    <p>A infraestrutura para tratamento de residuos de construción e demolición vaise realizar nunha antiga canteira de 21.283 m<span class="dog-superindice">2</span> situada entre os núcleos rurais de Morgade e A Pena do concello de Xinzo de Limia, que linda coa estrada OU-1102 na súa marxe esquerda, a través da cal ten o seu acceso, e cuxas coordenadas UTM son X=608703, Y=4659644 (latitude 42º 4’ 44.49’’ N, lonxitud 7º 41’ 12.36’’ O).</p>
    <p>As parcelas que compoñen a dita canteira son as indicadas na seguinte táboa:</p>
    <table>
     <tbody>
      <tr>
       <td>Polígono</td>
       <td>Parcela</td>
       <td>Referencia catastral</td>
      </tr>
      <tr>
       <td>138</td>
       <td>281</td>
       <td>32033A138002810000UD</td>
      </tr>
      <tr>
       <td>138</td>
       <td>294</td>
       <td>32033A138002940000UA</td>
      </tr>
      <tr>
       <td>138</td>
       <td>301</td>
       <td>32033A138003010000UL</td>
      </tr>
      <tr>
       <td>138</td>
       <td>304</td>
       <td>32033A138003040000UM</td>
      </tr>
      <tr>
       <td>138</td>
       <td>305</td>
       <td>32033A138003050000UO</td>
      </tr>
      <tr>
       <td>138</td>
       <td>309</td>
       <td>32033A138003090000UX</td>
      </tr>
      <tr>
       <td>138</td>
       <td>311</td>
       <td>32033A138003110000UD</td>
      </tr>
      <tr>
       <td>138</td>
       <td>312</td>
       <td>32033A138003120000UX</td>
      </tr>
      <tr>
       <td>138</td>
       <td>314</td>
       <td>32033A138003140000UJ</td>
      </tr>
      <tr>
       <td>138</td>
       <td>327</td>
       <td>32033A138003270000UG</td>
      </tr>
      <tr>
       <td>138</td>
       <td>328</td>
       <td>32033A138003280000UQ</td>
      </tr>
      <tr>
       <td>138</td>
       <td>330</td>
       <td>32033A138003300000UG</td>
      </tr>
      <tr>
       <td>138</td>
       <td>331</td>
       <td>32033A138003310000UQ</td>
      </tr>
      <tr>
       <td>138</td>
       <td>332</td>
       <td>32033A138003320000UP</td>
      </tr>
     </tbody>
    </table>
    <p>Ámbito de aplicación:</p>
    <p>Abarca os terreos lindantes coas estradas e demais vías públicas, exteriores aos núcleos rurais e ao solo urbano, que ofrecen vistas panorámicas do territorio, do curso dos ríos ou dos vales, dos monumentos ou edificacións de valor singular, así como los accesos a fitos paisaxísticos significativos e os propios fitos e que se delimitou para tales efectos nos planos de ordenación do territorio a escala 1:5.000.</p>
    <p>Condicións de uso.</p>
    <p>Usos permitidos:</p>
    <p>1. Usos permitidos por licenza municipal:</p>
    <p>1.1. Actividades e usos non construtivos:</p>
    <p>a) Actividades de lecer, tales como práctica de deportes organizados, acampada dun día e actividades comerciais ambulantes.</p>
    <p>b) Actividades científicas, escolares e divulgativas.</p>
    <p>1.2. Actividades e usos construtivos:</p>
    <p>a) Cerramentos ou valados de leiras, que serán vexetais ou realizados con elementos opacos; non superan, neste último caso, a altura máxima de 1,50 m e deben realizarse con materiais tradicionais; non se permite o emprego de bloques de formigón ou outros materiais de fábrica, salvo que sexan debidamente revestidos e pintados.</p>
    <p>b) Infraestruturas que estean vinculadas á conservación, utilización e desfrute do dominio público e do medio natural.</p>
    <p>2. Usos autorizables pola comunidade autónoma:</p>
    <p>2.1. Actividades e usos non construtivos:</p>
    <p>a) Accións sobre o solo e o subsolo que impliquen movementos de terra, tales como dragaxes, defensa de ríos e rectificación de leitos, socalcamentos, desmontes, recheos e outras análogas.</p>
    <p>2.2. Actividades e usos construtivos:</p>
    <p>a) As infraestruturas e obras públicas en xeral, tales como as estacións de depuración e os sistemas vinculados á reutilización de augas residuais; os centros de recolla e tratamento dos residuos sólidos que sexan compatibles coa recuperación do ambiente, e, en xeral, todas as que resulten así cualificadas en virtude da lexislación específica.</p>
    <p>Usos prohibidos: todos os demais.</p>
    <p>3. Condicións de edificación:</p>
    <p>Todas as edificacións destinadas ás infraestruturas deberán cumprir, ademais das normas xerais do solo rústico, as seguintes condicións:</p>
    <p>• Tipoloxía: terán a condición de illadas, prohibíndose a construción de varias edificacións residenciais sobre a mesma parcela.</p>
    <p>• Parcela mínima: 5.000 m<span class="dog-superindice">2</span>.</p>
    <p>• Ocupación máxima: 20 % da superficie neta da parcela.</p>
    <p>• Altura máxima: B+1 = 7 m.</p>
    <p>• Recuamentos a lindeiros: 5 m.</p>
    <p>Con carácter excepcional, poderase levar a cabo edificacións desmontables relacionadas coa actividade que se vai desenvolver na zona, que superen a altura máxima prevista ata un máximo de 10 m.</p>
    <p>Non contarán para a ocupación máxima da parcela as edificacións desmontables asociadas á actividade de tratamento.</p>
    <p>O recuamento ao eixo da vía será de 12 m para as edificacións e 5 m para o cerramento de parcelas cando non se especifique graficamente outra medida ou cando non den fronte a vías dependentes doutros organismos nos cales lles será de aplicación a lexislación sectorial, respetando sempre como mínimo os recuamentos anteriormente fixados.</p>
    <p>4. Condicións específicas:</p>
    <p>4.1. Consideraranse como prioritarias as seguintes cuestións:</p>
    <p>a) Respeto á paisaxe e ao ambiente natural.</p>
    <p>b) Preservación da pureza do ambiente.</p>
    <p>c) Non afectar correntes de augas superficiais ou subterráneas, con desvíos, minguas de caudal ou polución mediante verteduras.</p>
    <p>4.2. En caso de producirse destrución de arboredo, deberase efectuar a repoboación da leira con árbores da mesma especie, unha vez finalizada a actividade, así como ao seu coidado ata o desenvolvemento normal das novas árbores. Así mesmo, unha vez finalizada a actividade, deberán realizarse os traballos necesarios para a restitución da topografía. Para este efecto, na licenza municipal, no momento de ser outorgada, farase constancia expresa desta condición.</p>
    <p>4.3. Adoptaranse as medidas necesarias para evitar, durante a execución dos traballos, molestias a terceiros: limpeza de residuos en vías, eliminación de ruídos, sinalización axeitada, reparación de vías afectadas etc.</p>

