---
date: '2014-09-16'
id: G0164-110914-0002
page: 41305
number: 176
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 10 setembro de 2014, da Dirección Xeral de Centros e Recursos
  Humanos, polo que se comunica a apertura do prazo para solicitar prazas de
  interinidades e substitucións no corpo de mestres, na especialidade de
  Audición e Linguaxe.
range: Anuncio
url: >-
  https://www.xunta.gal/dog/Publicados/2014/20140916/AnuncioG0164-110914-0002_gl.html
---
<p>Primeiro.</p>
    <p>Comunícase que está aberto o prazo para posibles interinidades ou substitucións para o corpo e a especialidade seguinte:</p>
    <p>– Corpo de mestres.</p>
    <table>
     <tbody>
      <tr>
       <td>Especialidade</td>
       <td>Titulación exixida</td>
      </tr>
      <tr>
       <td>Audición e Linguaxe</td>
       <td>Título de mestre/a ou título de grao correspondente na especialidade de Audición e&amp;nbsp;Linguaxe.
        Título de profesor/a de educación xeral básica na especialidade de Audición e&amp;nbsp;Linguaxe.
        Título de mestre/a de ensino primario na especialidade de Audición e Linguaxe.
        Diplomado/a en Logopedia.
        Título de graduado/a que habilite para o exercicio da profesión regulada de Logopeda.</td>
      </tr>
     </tbody>
    </table>
    <p>Segundo.</p>
    <p>Ter superado o curso Celga 4 de lingua galega ou ter a validación equivalente.</p>
    <p>Terceiro. Prazo de solicitude</p>
    <p>O prazo para presentar a instancia de solicitude, así como a documentación xustificativa dos requisitos mínimos exixidos e dos méritos alegados para a súa baremación, será de dez días naturais contados a partir do día seguinte ao da publicación deste anuncio no Diario Oficial de Galicia e poderanse presentar en calquera rexistro oficial ou en calquera das dependencias a que alude o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. No caso de que se opte por presentar a solicitude nunha oficina de Correos, farase en sobre aberto, para que a instancia sexa datada e selada polo funcionario de Correos antes de ser certificada. </p>
    <p>Cuarto. Modelo de solicitude</p>
    <p>O modelo de solicitude está á disposición das persoas interesadas na páxina web da consellería, no enderezo http://www.edu.xunta.es /substitutos</p>
    <p>Quinto. Comisión baremadora</p>
    <p>A asignación da puntuación que lle corresponde aos concursantes será levada a cabo por unha comisión constituída por funcionarios destinados na Consellería de Cultura, Educación e Ordenación Universitaria. Esta comisión estará cualificada na categoría primeira para os efectos do previsto no Decreto 144/2001, do 7 de xuño (DOG do 25 de xuño).</p>
    <p>Poderá asistir ás reunións da comisión, con voz e sen voto, un representante por cada unha das organizacións sindicais con presenza na Mesa Sectorial Docente non Universitaria.</p>
    <p>Sexto. Requisitos dos candidatos e candidatas</p>
    <p>a) Estar en posesión da titulación que se sinala no punto primeiro deste anuncio.</p>
    <p>b) Ter superado o curso Celga 4 de lingua galega ou ter a validación equivalente.</p>
    <p>Sétimo. Baremo</p>
    <p>O baremo, de acordo coa addenda asinada cos sindicatos da Mesa Sectorial Docente o 11 de xullo de 2006 (texto refundido publicado na Resolución do 31 de xullo de 2013, DOG do 12 de agosto), será o publicado na fase de concurso do último concurso-oposición convocado no DOG.</p>
    <p>Santiago de Compostela, 10 de setembro de 2014</p>
    <footer><p>José Manuel Pinal Rodríguez<br>Director general de Centros y Recursos Humanos</p></footer>

