---
date: '2013-10-08'
id: G2358-180913-0001
page: 40033
number: 192
agency: Xulgado do Social número 1  de Lugo
section: V. Administración de xustiza.
title: EDICTO (358/2013).
range: Edicto
url: >-
  https://www.xunta.gal/dog/Publicados/2013/20131008/AnuncioG2358-180913-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fai saber que no procedemento 358/2013 deste xulgado do social, seguido por instancia de Óscar Marqués Barreiro contra Novafrigsa, S.A., Galiemprego ETT, S.L., Emprego Externo ETT, S.L., Adecco TT, S.A. e o Fondo de Garantía Salarial sobre despedimento, se ditou sentenza coa seguinte resolución:</p>
    <p>Que, desestimando a demanda interposta por Óscar Marqués Barreiro, representado polo letrado Sr. Vázquez Díaz, contra as empresas de traballo temporal Galiemprego ETT, S.L., Emprego Externo ETT, S.L. e Adecco, TT, S.A., que non compareceron malia estaren debidamente citadas, debo absolver e absolvo as citadas empresas das peticións contidas na demanda.</p>
    <p>Que estimando a demanda interposta por Óscar Marqués Barreiro, representado polo letrado Sr. Vázquez Díaz, contra a empresa Novafrigsa, S.A., representada pola letrada Sra. Díaz Rey, e contra o Fondo de Garantía Salarial, que non compareceu malia estar debidamente citado, debo declarar e declaro improcedente o despedimento do demandante con efectos do 8 de marzo de 2013, e condeno a expresada empresa a que, no prazo de cinco días desde a notificación desta resolución, opte entre a readmisión do traballador ou o aboamento dunha indemnización equivalente a 31.931,92 euros. No caso de readmisión, a aboar ao traballador os salarios de tramitación en contía de 52,07 euros diarios. De non optar entre readmisión ou indemnización, entenderase que procede a primeira. Absolvo o Fondo de Garantía Salarial, sen prexuízo da ulterior responsabilidade que poida ter nos casos legalmente previstos.</p>
    <p>Notifíquese esta resolución ás partes, coa advertencia de que contra ela cabe interpor recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado, ante o cal deberá ser anunciado tal propósito mediante comparecencia ou por escrito e cos demais requisitos exixidos no artigo 191 e seguintes da Lei reguladora da xurisdición social.</p>
    <p>E para que sirva de notificación en forma a Galiemprego ETT, S.L. e Emprego Externo ETT, S.L., en ignorado paradoiro, expido e asino este edicto.</p>
    <p>Lugo, 18 de marzo de 2013</p>
    <footer><p>O secretario xudicial</p></footer>

