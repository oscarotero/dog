---
date: '2013-10-08'
id: L383-180913-0015
page: 40117
number: 192
agency: Concello da Veiga
section: VI. Anuncios. b) Administración local.
title: ANUNCIO de aprobación inicial do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2013/20131008/AnuncioL383-180913-0015_gl.html
---
<p>O Pleno municipal, en sesión ordinaria do 28 de agosto de 2013, adoptou o seguinte acordo: </p>
    <p>Primeiro. Aprobar inicialmente o Plan xeral de ordenación municipal, redactado por Servicat Arquitectura, S.L., nos termos que constan no expediente. </p>
    <p>Segundo. Abrir un período de información pública, durante o prazo de dous meses, mediante anuncio no Diario Oficial de Galicia, en dous dos xornais de maior difusión da provincia e no taboleiro de anuncios do concello, con todos os documentos que integran o plan xeral, incluído o informe de sustentabilidade ambiental e as consultas previstas no documento de referencia; quedará á disposición de calquera que queira examinalo para que se presenten as alegacións que se consideren pertinentes. </p>
    <p>Terceiro. Este acordo de aprobación inicial determina por si só a suspensión do procedemento de outorgamento de licenzas naqueles ámbitos en que as determinacións do novo planeamento supoñan modificación da ordenación urbanística vixente. Para estes efectos, consonte o disposto no artigo 77.2, determínanse como áreas afectadas pola suspensión de licenzas debido á aprobación inicial do PXOM da Veiga os ámbitos que se recollen na planimetría dilixenciada, para tal efecto, pola Secretaría do concello. </p>
    <p>A suspensión determinada pola aprobación inicial terá unha duración máxima de dous anos, contando desde a data de aprobación, e en calquera caso extinguirase coa aprobación definitiva do planeamento. </p>
    <p>O expediente completo poderá ser examinado nas dependencias do Concello da Veiga, situado na Praza do Concello, nº 1, da Veiga, de luns a venres, das 10.00 ás 14.00 horas, durante o prazo de dous meses contados a partir do día seguinte ao da publicación deste anuncio no DOG.</p>
    <p>A Veiga, 12 de setembro de 2013</p>
    <footer><p>Edesio Yáñez Gómez<br>Alcalde</p></footer>

