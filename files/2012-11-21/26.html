---
date: '2012-11-21'
id: G0165-071112-0001
page: 43781
number: 222
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 5 de novembro de 2012, da Secretaría Xeral de Medio Rural e
  Montes, pola que se emprazan as persoas interesadas no recurso
  contencioso-administrativo (procedemento ordinario) 0004381/2012, interposto
  polo Sindicato Labrego Galego-Comisións Labregas contra a Orde do 22 de
  febreiro de 2012 pola que se convocan eleccións e se ditan normas para a
  renovación dos órganos de goberno de determinados consellos reguladores do
  ámbito agroalimentario.
range: Resolución
url: >-
  https://www.xunta.gal/dog/Publicados/2012/20121121/AnuncioG0165-071112-0001_gl.html
---
<p>A Sección Segunda da Sala do Contencioso-Administrativo do Tribunal Superior de Xustiza de Galicia remitiu á Consellería do Medio Rural e do Mar un oficio polo que lle ordenaba que se remitise o expediente administrativo e que efectuase o emprazamento para que poidan comparecer como demandados cantas persoas aparezan como interesadas no procedemento ordinario 0004381/2012, correspondente ao recurso contencioso-administrativo interposto polo Sindicato Labrego Galego-Comisións Labregas contra a Orde do 22 de febreiro de 2012 pola que se convocan eleccións e se ditan normas para a renovación dos órganos de goberno de determinados consellos reguladores do ámbito agroalimentario.</p>
    <p>En consecuencia, esta secretaría xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao Tribunal, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 5 de novembro de 2012</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>

