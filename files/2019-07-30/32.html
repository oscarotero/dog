---
date: '2019-07-30'
id: G0424-160719-0008
page: 34972
number: 143
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 16 de xullo de 2019, da Xefatura Territorial da Coruña, de
  convocatoria para o levantamento das actas previas á ocupación correspondentes
  aos bens e dereitos afectados polo expediente de expropiación IN408A 2017/07,
  no concello de Vimianzo.
range: Anuncio
url: >-
  https://www.xunta.gal/dog/Publicados/2019/20190730/AnuncioG0424-160719-0008_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese practicar...», mediante o presente anuncio convócanse todas as persoas interesadas no acto de levantamento das actas previas á ocupación dos bens e dereitos afectados pola instalación eléctrica denominada parque eólico Miñón, no concello de Vimianzo (expediente IN408A 2017/07), acto que terá lugar nas propias fincas segundo o calendario e os datos que se indican no cadro anexo que máis abaixo se detalla para, posteriormente, proceder á redacción final das ditas actas nas dependencias municipais que sinale o propio concello. </p>
    <p>Ao acto deberán comparecer as persoas propietarias ou titulares de dereitos sobre os bens afectados por si ou representados por persoa debidamente autorizada, exhibindo o seu DNI/NIF así como os documentos acreditativos da titularidade.</p>
    <p>A Coruña, 16 de xullo de 2019</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN408A 2017/07.</p>
    <p>Entidade beneficiaria: Greenalia Wind Power Miñón, S.L.U.</p>
    <p>Denominación da instalación: parque eólico Miñón.</p>
    <p>Concello: Vimianzo.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Titularidade proposta</td>
       <td>Data</td>
       <td>Hora</td>
      </tr>
      <tr>
       <td>61</td>
       <td>A Pedra Chá</td>
       <td>Descoñecida</td>
       <td>5.9.2019</td>
       <td>10.00</td>
      </tr>
      <tr>
       <td>223</td>
       <td>Seixos Brancos</td>
       <td>Descoñecida</td>
       <td>5.9.2019</td>
       <td>10.15</td>
      </tr>
     </tbody>
    </table>

