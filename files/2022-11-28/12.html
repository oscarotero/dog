---
date: '2022-11-28'
id: G0427-241122-0001
page: 61319
number: 226
agency: Consellería do Mar
section: III. Outras disposicións.
title: >-
  ORDE do 23 de novembro de 2022 pola que amplía o gasto máximo autorizado da
  Orde do 3 de agosto de 2022 pola que se establecen as bases reguladoras xerais
  e se convocan para o ano 2022, en réxime de concorrencia competitiva, axudas
  para accións formativas, financiadas polo Fondo Europeo Marítimo e de Pesca
  (FEMP), que contribúan ao  desenvolvemento da formación profesional, das novas
  competencias profesionais e da formación permanente do sector pesqueiro
  (código de procedemento PE610A).
range: Orde
url: >-
  https://www.xunta.gal/dog/Publicados/2022/20221128/AnuncioG0427-241122-0001_gl.html
---
<p>O artigo 3.4 da Orde de 3 de agosto de 2022 establece que «Os importes consignados na convocatoria, así como as aplicacións ás cales se imputen, poderán ser ampliados en función das dispoñibilidades orzamentarias sen que iso dea lugar á apertura dun novo prazo de presentación de solicitudes, agás indicación expresa en contrario na orde que se publique para o efecto, respectando o disposto nos artigos 31 da Lei 9/2007, do 13 de xuño, de subvencións de Galicia, e 30 do Decreto 11/2009, do 8 de xaneiro, polo que se aproba o Regulamento da Lei de subvencións de Galicia».</p>
    <p>Dado que existen dispoñibilidades de crédito derivadas de remanentes na aplicación 15.03.422K.770.0, código de proxecto 201600289, destinadas a financiar as presentes axudas, considérase axeitado ampliar o importe do crédito inicial para a realización de proxectos e accións formativas destinadas á formación profesional, adquisición de novas competencias profesionais e formación permanente do sector pesqueiro, para acadar así un uso máis eficiente dos fondos públicos e un maior grao de execución orzamentaria.</p>
    <p>Por todo o antedito, facendo uso das facultades que me confire o artigo 34 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <p class="dog-titulo">DISPOÑO:</p>
    <p>Artigo único. <em>Ampliación de crédito</em></p>
    <p>1. Amplíase o crédito máximo destinado a financiar as axudas para accións formativas, financiadas polo FEMP, que contribúan ao desenvolvemento da formación profesional, das novas competencias profesionais e da formación permanente do sector pesqueiro, con cargo á aplicación orzamentaria 15.03.422K.770.0, código de proxecto 201600289, na anualidade 2023 da convocatoria 2022, nun importe de 119.000,00 €.</p>
    <p>2. O novo importe total máximo, sumando o importe inicial xa publicado e a presente ampliación, é o detallado no seguinte cadro:</p>
    <table>
     <tbody>
      <tr>
       <td>Aplicación orzamentaria</td>
       <td>Código de proxecto</td>
       <td>Anualidade 2022</td>
       <td>Anualidade 2023</td>
       <td>Total</td>
      </tr>
      <tr>
       <td>15.03.422K.770.0</td>
       <td>201600289</td>
       <td>218.400,00 €</td>
       <td>501.500,00 €</td>
       <td>719.900,00 €</td>
      </tr>
      <tr>
       <td>15.03.422K.780.0</td>
       <td>201600289</td>
       <td>38.600,00 €</td>
       <td>67.500,00 €</td>
       <td>106.100,00 €</td>
      </tr>
     </tbody>
    </table>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 23 de novembro de 2022</p>
    <footer><p>Rosa María Quintana Carballo<br>Conselleira do Mar</p></footer>

