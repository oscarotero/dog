---
date: '2022-11-28'
id: G1096-141122-0001
page: 61460
number: 226
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 11 de novembro de 2022 polo que se notifica a imposición dunha
  multa coercitiva derivada do expediente 107 B 2009/66-0.
range: Anuncio
url: >-
  https://www.xunta.gal/dog/Publicados/2022/20221128/AnuncioG1096-141122-0001_gl.html
---
<p>O director da Axencia de Protección da Legalidade Urbanística ditou resolución pola que se impón unha cuarta multa coercitiva (IU1/100/2012-D1), derivada do expediente de reposición da legalidade urbanística número 107 B 2009/66-0, á persoa titular do documento nacional de identidade 32803869-G, como consecuencia de incumprir o ordenado na Resolución do 29 de marzo de 2010, que declaraba ilegalizables as obras levadas a cabo no lugar do Couso, parroquia de San Pedro de Ledoño, no concello de Culleredo, provincia da Coruña, e ordenaba a súa demolición.</p>
    <p>Ao non poder realizar a notificación persoal desta resolución, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a devandita resolución por medio dun anuncio publicado no <em>Boletín Oficial del Estado</em>.</p>
    <p>En cumprimento do disposto no artigo 46 da Lei 39/2015, do 1 de outubro, do procedemento administrativo común das administracións públicas, a persoa interesada poderá comparecer, no prazo de dez (10) días hábiles contados desde o seguinte ao da publicación deste anuncio no <em>Boletín Oficial del Estado</em>, nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuar a comparecencia, a notificación entenderase producida.</p>
    <p>Contra esta resolución, que pon fin á vía administrativa, a persoa interesada poderá interpoñer recurso de reposición no prazo dun mes, contado a partir do día seguinte a aquel en que se producise a notificación, perante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva e que será motivo de non admisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>Se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste, e lle sirva de notificación á persoa interesada en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 11 de novembro de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

