---
date: '2022-11-28'
id: G0655-181122-0003
page: 61260
number: 226
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 17 de novembro de 2022 pola que se modifica a composición do Consello
  Social da Universidade da Coruña.
range: Orde
url: >-
  https://www.xunta.gal/dog/Publicados/2022/20221128/AnuncioG0655-181122-0003_gl.html
---
<p>Mediante a Resolución do 14 de xuño de 2021 fíxose pública a composición dos consellos sociais das universidades do Sistema universitario de Galicia.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>O artigo 77.3 da citada Lei 6/2013 establece que a representación dos intereses sociais no consello social corresponde a personalidades da vida cultural, profesional, económica, laboral ou social, de acordo coa seguinte distribución: o presidente ou presidenta do consello social; seis membros designados polo Parlamento de Galicia; seis membros designados pola Xunta de Galicia; un membro designado por cada un dos sindicatos máis representativos no territorio da Comunidade Autónoma de Galicia; catro membros designados polas organizacións empresariais máis representativas dos sectores estratéxicos da economía galega na área de influencia da universidade; un membro designado polas corporacións dos municipios en que se sitúan os campus; un membro designado pola asociación de antigos alumnos de cada unha das universidades, un membro designado polos colexios profesionais, a través da súa entidade asociativa máis representativa, vinculados coa oferta formativa de cada unha das universidades.</p>
    <p>O Consello Social da Universidade da Coruña comunica á Consellería de Cultura, Educación, Formación Profesional e Universidades que:</p>
    <p>– O Pleno do Parlamento de Galicia, na sesión do 8 de novembro de 2022, acordou aprobar a designación de Ana Fernández Roca, como representante do Parlamento de Galicia no Consello Social da Universidade da Coruña, en substitución, por renuncia, de Manuel Ángel Jove Santos.</p>
    <p>– Na reunión da Executiva Confederal da Conferencia Intersindical Galega (CIG) acordouse nomear a Camilo Pardo López, como representante da CIG no Consello Social da Universidade da Coruña, en substitución, por finalización do mandado, de Alfonso Varela Vidal. </p>
    <p>De acordo co establecido no artigo 78 da citada Lei 6/2013, do 13 de xuño, xúntase declaración xurada de compatibilidade do novo membro.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <p class="dog-titulo">DISPOÑO:</p>
    <p>Artigo 1</p>
    <p>Nomear a Ana Fernández Roca, como representante do Parlamento de Galicia no Consello Social da Universidade da Coruña, en substitución, por renuncia, de Manuel Ángel Jove Santos.</p>
    <p>Artigo 2</p>
    <p>Nomear a Camilo Pardo López, como representante da CIG no Consello Social da Universidade da Coruña, en substitución, por finalización do mandado, de Alfonso Varela Vidal. </p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 17 de novembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades </p></footer>

