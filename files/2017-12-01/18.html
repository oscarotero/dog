---
date: '2017-12-01'
id: G2411-131117-0006
page: 54889
number: 229
agency: Xulgado do Social número 2 de Santiago de Compostela
section: V. Administración de xustiza.
title: EDICTO (365/2015).
range: Edicto
url: >-
  https://www.xunta.gal/dog/Publicados/2017/20171201/AnuncioG2411-131117-0006_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 365/2015 deste xulgado do social, seguido por instancia de María Fernanda Río Irago contra a empresa Falcón Contratas y Seguridad, S.A., sobre reclamación de cantidade, ditouse a seguinte resolución, cuxo encabezamento e parte dispositiva se xuntan:</p>
    <p>Sentenza número 550/2017</p>
    <p>En Santiago de Compostela o 8 de novembro de 2017.</p>
    <p>Vistos por Carolina Nores Díaz, maxistrada xuíza do Xulgado do Social número 2 de Santiago de Compostela e o seu partido, os presentes autos de xuízo número 365/2015 seguidos por instancia de María Fernanda Río Irago, asistida pola letrada Natalia Ervite, contra a entidade Falcón Contratas y Seguridad e o Fogasa, que non comparecen malia estaren debidamente citados, sobre reclamación de cantidade.</p>
    <p>Decido.</p>
    <p>Que debo estimar a demanda presentada por instancia de María Fernanda Río Irago, asistida pola letrada Natalia Ervite, contra a entidade Falcón Contratas y Seguridad e o Fogasa, que non comparecen malia estaren citadas, e en consecuencia debo condenar a demandada ao aboamento á demandante da cantidade de 2.428,75 euros como cantidades debidas, máis os xuros previstos no artigo 29.3 do ET sobre a devandita cantidade, percibidos desde a data de presentación da papeleta de conciliación (STS 17.6.2014) ata a presente resolución e os do artigo 576 da LAC a partir da presente resolución.</p>
    <p>Con aboamento, así mesmo, da suma de 200 euros en concepto de honorarios do letrado.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución, facéndolles saber que fronte a esta non cabe interpoñer recurso de suplicación.</p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Falcón Contratas y Seguridad, S.A., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 9 de novembro de 2017</p>
    <footer><p>A letrada da Administración de xustiza</p></footer>

