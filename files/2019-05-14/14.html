---
date: '2019-05-14'
id: G0244-130519-0001
page: 23098
number: 91
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 10 de maio de 2019, da Dirección Xeral de Administración Local,
  pola que se publican as relacións provisionais de admitidos e excluídos para a
  realización da proba tipo test e de galego no procedemento de selección de
  persoal interino para o desempeño de postos reservados a persoal funcionario
  da Administración local con habilitación de carácter nacional convocado
  mediante a Resolución do 26 de marzo de 2019.
range: Resolución
url: >-
  https://www.xunta.gal/dog/Publicados/2019/20190514/AnuncioG0244-130519-0001_gl.html
---
<p>De conformidade co establecido no artigo 5.1 da Orde da Vicepresidencia e Consellería de Presidencia, Administracións Públicas e Xustiza, do 30 de novembro de 2017, pola que se establece o procedemento para a selección e nomeamento de persoal interino para o desempeño de postos reservados a persoal funcionario de Administración local con habilitación de carácter nacional, e rematado o prazo de presentación de solicitudes para formar parte das bolsas de interinos, de conformidade coa convocatoria realizada mediante a Resolución do 26 de marzo de 2019, procede publicar a relación provisional de admitidos e excluídos para a realización da proba tipo test e de galego no proceso de selección correspondente, para os efectos de que, se é o caso, se realicen as correspondentes alegacións.</p>
    <h2>RESOLVO:</h2>
    <p>Primeiro. Aprobar as listaxes provisionais de admitidos e excluídos para a realización da proba tipo test e de galego no procedemento para a selección de persoal interino para o desempeño de postos reservados a persoal funcionario da Administración local con habilitación de carácter nacional convocado mediante a Resolución do 26 de marzo de 2019, relativas ás tres subescalas, e publicalas na sede electrónica da Xunta de Galicia no enderezo https://sede.xunta.gal/tramitar/PR410A.</p>
    <p>Segundo. Os aspirantes excluídos disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para emendaren, se é o caso, o defecto que motivou a súa exclusión.</p>
    <p>Os aspirantes que, dentro do prazo sinalado, non emenden os defectos que motivaron a súa exclusión serán definitivamente excluídos.</p>
    <p>Terceiro. Os aspirantes que non figuren na relación de admitidos nin na de excluídos disporán do mesmo prazo co obxecto de formularen reclamación.</p>
    <p>Cuarto. So serán admitidas as emendas e reclamacións que os aspirantes realicen desde a carpeta do cidadán habilitada para o efecto na sede electrónica da Xunta de Galicia no enderezo http://sede.xunta.gal, no procedemento PR410A.</p>
    <p>Santiago de Compostela, 10 de maio de 2019</p>
    <footer><p>Marta Fernández-Tapias Núñez<br>Directora xeral de Administración Local</p></footer>

