---
date: '2019-05-14'
id: G2345-230419-0001
page: 23290
number: 91
agency: Xulgado do Social número 2 da Coruña
section: V. Administración de xustiza.
title: EDICTO (91/2017).
range: Edicto
url: >-
  https://www.xunta.gal/dog/Publicados/2019/20190514/AnuncioG2345-230419-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 2 da Coruña, fago saber que no procedemento ordinario 91/2017 deste xulgado do social, seguidos contra a empresa Covelo Crendes, S.L., sobre reclamación de cantidade, se ditou a seguinte resolución, cuxa parte dispositiva se xunta:</p>
    <p>«Sentenza:</p>
    <p>A Coruña, 11 de abril de 2019</p>
    <p>Jorge Hay Alba, maxistrado do Xulgado do Social número 2 da Coruña, vendo os presentes autos seguidos neste xulgado co número 91/2017 sendo parte nel, dun lado como demandante Junior José Valter Calvalho Gomes, representado polo letrado Rubén Vázquez Rodríguez, e como demandados Covelo Crendes, S.L., non comparece, Administración Concursal Covelo Crendes Enma Miranda Varela e Fogasa que non comparece, sobre reclamación de cantidade, pronunciou en nome do rei, a seguinte sentenza</p>
    <p>Antecedentes de feito:</p>
    <p>Primeiro. Pola parte demandante presentouse demanda que por quenda correspondeu a este xulgado do social número dous da Coruña, en que, tras expoñer os feitos e alegar os fundamentos de dereito que estimou pertinentes, terminaba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a celebración do acto de xuízo e este celebrouse na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluído o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decidimos:</p>
    <p>Que, estimando a demanda interposta por Junior José Valter Calvalho Gomes, con citación do Fogasa, debo condenar e condeno a empresa Covelo Crendes, S.L., en situación de concurso, a que aboe ao demandante 10.837,46 €, máis os xuros do 10 % por demora.</p>
    <p>Notifíquese esta resolución ás partes ás cales se fará saber que contra esta só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta deberá, ao anunciar o recurso, entregar resgardo acreditativo de consignar a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>E igualmente deberá no momento de interpoñer o recurso consignar a suma de 300 euros en concepto de depósito especial para recorrer </p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Esténdoa eu, letrada da Administración de xustiza, para facer constar que, na mesma data da sentenza, deposítase na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a Covelo Crendes, S.L., Covelo Crendes, S.L., (A Boa Estrela), en ignorado paradoiro, expido o presente edicto para a súa inserción no<em> Diario Oficial de Galicia</em>.</p>
    <p>Advírteselle as destinatarias que as seguintes comunicacións faranse fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 22 de abril de 2019</p>
    <footer><p>A letrada da Administración de xustiza</p></footer>

