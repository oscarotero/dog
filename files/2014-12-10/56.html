---
date: '2014-12-10'
id: L178-041214-0001
page: 50732
number: 236
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan xeral de
  ordenación municipal na rúa das Penas, número 9 C, Aríns.
range: Anuncio
url: >-
  https://www.xunta.gal/dog/Publicados/2014/20141210/AnuncioL178-041214-0001_gl.html
---
<p>O Pleno da corporación, na sesión ordinaria que tivo lugar o día 31 de outubro de 2014, adoptou, entre outros, o seguinte acordo:</p>
    <p>«a) Aprobar inicialmente a modificación puntual do Plan xeral de ordenación municipal na rúa das Penas, número 9 C, Aríns, segundo o proxecto presentado por Álvaro Menéndez de Luarca Ballesteros.</p>
    <p>O proxecto que se somete a aprobación inicial figura integrado pola seguinte documentación:</p>
    <p>– Memoria presentada o 27 de xuño de 2014.</p>
    <p>– Plano de ordenación resultante presentado o 11 de xullo de 2014.</p>
    <p>– Plano e relación identificativa de propiedades afectadas e lindeiras presentados o 11 de xullo de 2014.</p>
    <p>b) En aplicación do procedemento regulado polo artigo 85.2 da LOUG, a modificación inicialmente aprobada someterase a información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e en dous xornais dos de maior circulación na provincia. Simultaneamente outorgarase audiencia aos municipios limítrofes.</p>
    <p>c) A aprobación inicial determina automaticamente, por aplicación do disposto polo artigo 77.2 da LOUG, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial».</p>
    <p>O que se publica, co fin de que, durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em> e en dous xornais dos de maior circulación na provincia, os interesados poidan consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 1 de decembro de 2014</p>
    <footer><p>Teresa María Gutiérrez López<br>Concelleira delegada da Área de Desenvolvemento Urbano e Sustentable</p></footer>

