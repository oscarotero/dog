---
date: '2018-01-26'
id: G0425-150118-0001
page: 6168
number: 19
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 24 de novembro de 2017, da Xefatura Territorial de Vigo, de
  notificación de requirimentos derivados do procedemento BS210A (expediente
  VI0000031119 e dous máis).
range: Anuncio
url: >-
  https://www.xunta.gal/dog/Publicados/2018/20180126/AnuncioG0425-150118-0001_gl.html
---
<p>Logo de intentar en tempo e forma a práctica das notificacións que se relacionan no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos, de conformidade coa disposición transitoria terceira da Lei 39/2015, do 1 de outubro, do procedemento administrativo común das administracións públicas, e en virtude do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio deste anuncio notifícanselles ás persoas interesadas que se sinalan no anexo, ou aos seus representantes, os requirimentos que se indican.</p>
    <p>Para coñecer o contido íntegro do acto que se notifica, as persoas interesadas, ou os seus representantes debidamente acreditados, poderán comparecer no prazo de dez (10) días, contados desde o seguinte ao da publicación deste anuncio no <em>Boletín Oficial del Estado</em>, nas dependencias do Servizo de Dependencia e Autonomía Persoal da Xefatura Territorial da Consellería de Política Social en Vigo, sitas na Praza da Estrela, s/n, 3º andar, en horario de mañá, entre as 9.00 e as 14.00 horas, de luns a venres. Transcorrido o dito prazo sen efectuarse a comparecencia, a notificación entenderase producida para todos os efectos legais a partir do día seguinte ao do vencemento do prazo indicado para comparecer.</p>
    <p>Advírtese que, no caso de requirimentos de documentación necesaria para a instrución do expediente, de non cumprir co requirido e de conformidade co establecido no artigo 35.2 do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes, e no artigo 92 da Lei 30/1992, do 26 de novembro, transcorridos tres (3) meses sen que a persoa realice as actividades esenciais requiridas para continuar a tramitación, a Administración declarará a caducidade do procedemento, acordándose o arquivamento das actuacións que lles será notificado ás persoas interesadas.</p>
    <p>Vigo, 24 de novembro de 2017</p>
    <footer><p>Marta Iglesias Bueno<br>Xefa territorial de Vigo</p></footer>
    <h2>ANEXO</h2>
    <table>
     <tbody>
      <tr>
       <td>Procedemento/Nº de expediente</td>
       <td>Apelidos e nome (DNI)</td>
       <td>Acto obxecto de notificación</td>
       <td>Data do documento</td>
      </tr>
      <tr>
       <td>BS210A
        VI-0000031119</td>
       <td>Veiga González, José Carlos (36104956Q)</td>
       <td>Requirimento de documentación necesaria</td>
       <td>27.7.2017</td>
      </tr>
      <tr>
       <td>BS210A
        VI-0000037233</td>
       <td>Rodríguez Besteiro, Áurea (35538120S)</td>
       <td>Requirimento de documentación necesaria</td>
       <td>13.1.2017</td>
      </tr>
      <tr>
       <td>BS210A
        PO-0000045500</td>
       <td>Stanev Mitev, Mityu
        (Y2605670Z)</td>
       <td>Requirimento de documentación necesaria</td>
       <td>3.5.2017</td>
      </tr>
     </tbody>
    </table>

