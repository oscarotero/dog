---
date: '2001-09-28'
id: F706
page: 12
number: 189
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 24 de setembro de 2001 pola que se modifican as ordes do 30 de xullo
  de 2001, polas que se convocan procesos selectivos para o acceso a categorías
  correspondentes ós grupos I, II, III, IV e V do persoal laboral fixo da Xunta
  de Galicia.
range: Orde
url: 'https://www.xunta.gal/dog/Publicados/2001/20010928/AnuncioF706_gl.html'
---
<p>Publicadas no Diario Oficial de Galicia nº 160, do 20 de agosto de 2001, as ordes do 30 de xullo de 2001, polas que se convocan os procesos selectivos para o acceso a categorías correspondentes ós grupos I, II, III, IV e V do persoal laboral da Xunta de Galicia, esta consellería, no uso das competencias que lle atribúe o artigo 10 do III convenio colectivo</p>
<p>único para o persoal laboral da Xunta de Galicia, e oída a Comisión de Persoal,</p>
<p>DISPÓN:</p>
<p>Primeiro.-Modifica-la base II.1.3 das convocatorias, que queda redactada do seguinte xeito:</p>
<p>«Os méritos enumerados nas bases II.1.1 e II.1.2 deberán referirse ó 30 de setembro de 2001».</p>
<p>Segundo.-Incluír na páxina número 11.111, no anexo I, as titulacións de licenciado ou diplomado en ciencias do mar ou en farmacia entre as requiridas para o acceso á categoría de oficial de laboratorio (grupo III, categoría 61).</p>
<p>Terceiro.-Incluír na páxina nº 11.122, no anexo I, as titulacións de FP1 rama sanitaria ou FP2 rama sanitaria, especialidade laboratorio, anatomía patolóxica entre as requiridas para o acceso á categoría de auxiliar de laboratorio (grupo IV, categoría 11).</p>
<p>Cuarto.-Contra esta resolución, que pon fin á vía administrativa, pódese interpoñer, con carácter potestativo, recurso de reposición ante o conselleiro da Presidencia e Administración Pública no prazo dun mes, contado desde o día seguinte ó da publicación desta orde, ou directamente o contencioso-administrativo, no prazo de dous meses contados desde o día seguinte ó da súa publicación, ante o Xulgado do Contencioso-Administrativo de Santiago de Compostela, conforme os artigos 8, 14 e 46 da Lei 29/1988, do 13 de xullo, reguladora da xurisdicción contencioso-administrativa. O persoal que accede pola quenda de promoción interna poderá interpoñer reclamación previa á vía xudicial laboral no prazo dun mes, contado desde o día seguinte ó da súa publicación no Diario Oficial de Galicia, conforme os artigos 69 e seguintes do Real decreto lexislativo 2/1995, do 7 de abril.</p>
<p>Santiago de Compostela, 24 de setembro de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

