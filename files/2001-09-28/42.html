---
date: '2001-09-28'
id: F772
page: 12
number: 189
agency: CONCELLO DE CARNOTA
section: VI. ANUNCIOS
title: >-
  Resolución do 14 de agosto de 2001 pola que se sinala a data para o
  levantamento de actas previas á ocupación de bens afectados polas obras de
  saneamento integral de Carnota (fase II), concello de Carnota.
range: Resolución
url: 'https://www.xunta.gal/dog/Publicados/2001/20010928/AnuncioF772_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 22 de febreiro de 2001, o Concello de Carnota aprobou o correspondente proxecto das obras de saneamento integral de Carnota (fase II).</p>
<p>Por Decreto 170/2001, do 20 de xuño, declárase a utilidade pública das mencionadas obras, e así mesmo, urxente a ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do Regulamento para a súa aplicación este concello, en uso das súas facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Carnota para que comparezan no lugar, data e hora que se cita para proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuízos determinantes da rápida ocupación, sen prexuízo de se trasladaren ó lugar dos predios se o consideran necesario.</p>
<p>Concello: Carnota.</p>
<p>Local: Casa do Concello de Carnota.</p>
<p>Días:</p>
<p>-24 de setembro de 2001, de Alvela Goyanes, Josefa a Cambeiro Tajes, Antonio.</p>
<p>-25 de setembro de 2001, de Carpintero Siaba, Manuel a Gómez Maceiras, Maribel.</p>
<p>-26 de setembro de 2001, de González Beiro, Manuela a Maceiras Lago, María.</p>
<p>-27 de setembro de 2001, de Maceiras Senande, Dolores a Rama Leis, María.</p>
<p>-28 de setembro de 2001, de Rama Maceiras, José a veciños de Lira.</p>
<p>De 9.30 a 13 horas.</p>
<p>Ó dito acto deberán acudir-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución podendo facerse acompañar, pola súa conta, se o estiman oportuno dos seus peritos e notarios.</p>
<p>Así mesmo e en cumprimento do establecido no artigo 56 do Regulamento da Lei de expropiación forzosa ábrese información pública durante un prazo de 15 días naturais, contados a partir do seguinte ó da publicación desta resolución no BOE e ata o momento do levantamento da acta previa á ocupación correspondente, co fin de que os interesados poidan formular por escrito, ante este concello, as alegacións que estimen pertinentes con obxecto de emendar posibles erros padecidos ó relaciona-los bens afectados pola presente ocupación.</p>
<p>Carnota, 14 de agosto de 2001.</p>
<p>O alcalde</p>
<p>Rubricado</p>

