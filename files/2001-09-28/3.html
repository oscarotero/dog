---
date: '2001-09-28'
id: F6CE
page: 12
number: 189
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 21 de setembro de 2001 pola que se clasifica como mixta a Fundación
  Paideia Galiza.
range: Orde
url: 'https://www.xunta.gal/dog/Publicados/2001/20010928/AnuncioF6CE_gl.html'
---
<p>Visto o expediente de clasificación da Fundación Paideia Galiza, con domicilio na Coruña.</p>
<p>Supostos de feito.</p>
<p>1. José María Valencia Ces, como secretario da fundación, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada na Coruña, o día 30 de xullo de 2001, ante o notario Francisco Manuel Ordóñez Armán, co número mil novecentos oitenta e tres do seu protocolo, por Rosalía Mera Goyenechea, María Sandra Ortega Mera, José María Valencia Ces e Antonio Abril Abadín; interveñen todos no seu propio nome e dereito.</p>
<p>3. Segundo consta no artigo 6 dos seus estatutos, o obxecto da fundación é:</p>
<p>a) A atención, formación, orientación, documentación, estudio e investigación ou calquera outra forma de intervención nos campos das ciencias humanas e sociais.</p>
<p>b) A atención, formación, orientación, documentación, estudio e investigación ou calquera outra forma de intervención na problemática xerada por calquera tipo de exclusión social.</p>
<p>c) A promoción e realización de actividades de interese educativo, cultural, científico, deportivo, sanitario, de cooperación para o desenvolvemento de fomento da economía social, de conservación do ambiente, de promoción do voluntariado ou outras de análogo interese humano e social.</p>
<p>4. O padroado da fundación estará integrado por Rosalía Mera Goyenechea como presidenta, María Sandra Ortega Mera como vicepresidenta, José María Valencia Ces como secretario e Antonio Abril Abadín como vocal.</p>
<p>5. A comisión integrada polos secretarios de tódalas consellerías elevou ó conselleiro da Presidencia e Administración Pública proposta de clasificación como mixta da Fundación Paideia Galiza, dado o seu obxecto e finalidade, polo que, véndose cumpridos os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como mixta e</p>
<p>a súa adscrición á Consellería da Presidencia e Administración Pública.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspondente a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 18 de setembro de 2001.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); A Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como mixta a Fundación Paideia Galiza e adscribila á Consellería da Presidencia e Administración Pública, que exercerá plenamente o protectorado sobre ela.</p>
<p>Santiago de Compostela, 21 de setembro de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

