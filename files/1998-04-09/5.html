---
date: '1998-04-09'
id: FF6E
page: 3
number: 68
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Orde do 18 de marzo de 1998 pola que se regula o rexistro de colexios
  profesionais e de consellos galegos de colexios profesionais da Comunidade
  Autónoma de Galicia.
range: Orde
url: 'https://www.xunta.gal/dog/Publicados/1998/19980409/AnuncioFF6E_gl.html'
---
<p>O Decreto 161/1997, do 5 de xuño (DOG nº 126, do 2 de xullo), creou no seu capítulo II, artigo 7º o Rexistro de Colexios Profesionais e de Consellos Galegos de Colexios Profesionais da Comunidade Autónoma de Galicia, baixo a dependencia da Dirección Xeral de Xustiza e Administración Local da Consellería de Xustiza, Interior e Relacións Laborais, establecendo así mesmo que a organización e réxime de funcionamento se realizaría por orde desta consellería.</p>
<p>En cumprimento dese mandado e da autorización concedida na disposición derradeira do citado decreto regúlase, mediante esta orde, a estructura, organización e funcionamento do citado rexistro administrativo.</p>
<p>Por todo iso, en uso das facultades que teño conferidas,</p>
<p>DISPOÑO:</p>
<p>Artigo 1º.-Organización administrativa do rexistro.</p>
<p>A xestión do -Rexistro de Colexios Profesionais e de Consellos Galegos de Colexios Profesionais, creado para os efectos de publicidade con funcións de inscrición, certificación e custodia de documen</p>
<p>tos, está atribuída á Dirección Xeral de Xustiza e Administración Local con competencia para cualifica-los actos inscritibles e ordenar ou denega-las inscricións.</p>
<p>Artigo 2º.-Estructura interna do rexistro.</p>
<p>1. O Rexistro de Colexios Profesionais e de Consellos Galegos de Colexios Profesionais está formado pola seguintes seccións:</p>
<p>Sección primeira: «Dos Colexios Profesionais», na que se inscribirán, con numeración correlativa os colexios profesionais e as delegacións de colexios profesionais de ámbito nacional existentes na Comunidade Autónoma de Galicia, de acordo co disposto na disposición adicional segunda do Decreto 161/1997, do 5 de xuño.</p>
<p>Sección segunda: «Dos Consellos Galegos de Colxios Profesionais», na que se inscribirán con numeración correlativa os consellos galegos de colexios profesionais e os colexios profesionais únicos con ámbito de actuación na Comunidade Autónoma galega, de acordo co disposto na disposición adicional primeira do Decreto 161/1997, do 5 de xuño.</p>
<p>2. Cos expedientes de inscrición formarase un arquivo que conterá, ordenados cronoloxicamente, os documentos necesarios para a inscrición así como canta documentación teña relación coa organización, funcinamento e actividades do colexio ou consello de que se trate.</p>
<p>Artigo 3º.-Procedemento rexistral.</p>
<p>1. O rexistro levarase por un sistema de follas normalizadas utilizadas horizontalmente e os seus asentos serán correlativamente numerados seguindo unha orde cronolóxica. No caso de que un mesmo colexio ou consello precisase para os seus asentos mais dunha folla, consignarase en follas sucesivas a clave respectiva e numeraranse correlativamente.</p>
<p>2. Os asentos será de tres clases:</p>
<p>De ingreso, nos que se fará constar: a denominación, sede e ámbito do colexio ou consello galego; os fins estatutarios; as persoas que integran os órganos de goberno.</p>
<p>b) Complementarios: modificacións estatutarias, renovacións nos órganos de goberno con expresión de nomes e cargos, de cambios de domicilio soical, sedes e delegacións. Respecto da Sección de Colexios Profesionais, asento de integración nun consello; respecto da Sección de Consellos Galegos, as de incorporación de novos colexios. Ademais calquera outro acto xurídico ou dato con repercusións xurídicas os que conveña darlles publicidade.</p>
<p>c) De baixa: de disolución dos colexios ou consellos galegos de colexios.</p>
<p>3. As inscricións só poderán denegarse por resolución motivada se o acto de que se trate non reúne os elementos e requisitos previstos na normativa aplicable. Se a solicitude carecera dalgún requisito formal notificarase, para a súa emenda no prazo de dez días.</p>
<p>Artigo 4º.-Requisitos documentais para a inscrición.</p>
<p>1. A solicitude de inscirición rexistral irá acompañada da seguinte documentación:</p>
<p>1.1. Para a Sección Primeira.</p>
<p>1.1.1. Solicitude de inscrición na que conste a denominación exacta do colexio ou delegación, se é o caso, domicilio social na Comundade Atuónoma de Galicia e ámbito territorial de actuación.</p>
<p>1.1.2. Norma pola que se constituíu o colexio ou delegación acordo co previsto na lei reguladora dos colexios profesionais.</p>
<p>1.1.3. Estatutos.</p>
<p>1.1.4. Certificación da acta de aprobación dos estatutos e copia desta expedida polo secretario do colexio ou delegación, co visto e prace do presidente.</p>
<p>1.1.5. Certificación da relación dos cargos directivos e da composición da Xunta de Goberno, expedida polo secretario do colexio ou delegación co visto e prace do presidente.</p>
<p>1.2. Para a Sección Segunda:</p>
<p>1.2.1. Solicitude de inscrición na que debe constar denominación exacta do consello ou colexio único, se é o caso, e domicilio social.</p>
<p>1.2.2 Norma pola que se constituíu o consello ou colexio único, de acordo co previsto na Lei de colexios profesionais e, se é o caso, co Decreto autonómico 161/1997.</p>
<p>1.2.3. Estatutos.</p>
<p>1.2.4. Certificación da acta de aprobación dos estatutos e copia desta expedida polos secretario do consello ou colexio único co visto e prace do presidente.</p>
<p>1.2.5. Certificación da relación dos representantes de cada colexio que integran o consello expedida polos respectivos secretarios co visto e prace dos repectivos presidentes.</p>
<p>1.2.6. Certificación da relación dos cargos directivos e da composición da Xunta de Goberno do consello ou colexio único, se é o caso, expedida polo secretario co visto e prace do presidente.</p>
<p>2. A Dirección Xeral de Xustiza e Administración Local poderá solicitar ós peticionarios de inscrición no rexistro calquera outra documentación que se con-</p>
<p>sidere necesaria para formaluza-la inscrición, e recadar para estes efectos os informes que considere precisos.</p>
<p>Artigo 5º.-Publicidade.</p>
<p>Poderá accederse ó contido do rexistro nos supostos e nas condicións establecidas na lexislación reguladora do acceso ós arquivos e rexistros administrativos, a través de certificación do contido das anotacións rexistrais expedidas pola Subdirección Xeral de Relacións coa Administración de Xustiza, encargada do rexistro.</p>
<p>Disposición transitoria única</p>
<p>Por parte da Dirección Xeral de Xustiza e Administración Local procederase á revisión da documentación remitida, ata a entrada en vigor desta orde, por aqueles colexios profesionais de ámbito nacional existentes na Comunidade Autónoma de Galicia, consellos galegos de colexios profesionais e colexios únicos con ámbito de actuación territorial na Comunidade Autnónoma de Galicia, que solicitaron a inscirición no rexistro, para os efectos da súa formalización e posterior inscrición de acordo co establecido nesta orde.</p>
<p>Disposicións derradeiras</p>
<p>Primeira.-Autorízase o director xeral de Xustiza e Administración Local para dicta-las normas que sexan necesarias para o correcto desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de marzo de 1998.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>Dirección Xeral de Xustiza e Administración Local</p>

