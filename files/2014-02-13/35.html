---
date: '2014-02-13'
id: L203-240114-0001
page: 6078
number: 30
agency: Concello de Baiona
section: VI. Anuncios. b) Administración local.
title: >-
  ANUNCIO das bases para a provisión, polo sistema de libre designación, do
  posto de traballo do xefe do corpo da Policía Local.
range: Anuncio
url: >-
  https://www.xunta.gal/dog/Publicados/2014/20140213/AnuncioL203-240114-0001_gl.html
---
<p>Por Resolución da Alcaldía, do 22 de xaneiro de 2014, aprobáronse as bases para a provisión de libre designación do posto de traballo do xefe do corpo da Policía Local do Concello de Baiona.</p>
    <p>Primeiro. Bases para a provisión de libre designación do posto de traballo do xefe do corpo da Policía Local do Concello de Baiona.</p>
    <p>Primeira.</p>
    <p>Constitúe obxecto desta convocatoria a provisión, polo sistema de libre designación, do posto de traballo do xefe do corpo da Policía Local do Concello de Baiona, e de conformidade co establecido na Lei 4/2007, do 20 de abril, de coordinación de policías locais:</p>
    <p>– Corporación: Concello de Baiona.</p>
    <p>– Denominación: xefe do corpo da Policía Local.</p>
    <p>– Número de postos que se van cubrir: 1.</p>
    <p>– Categoría: inspector.</p>
    <p>Características do posto:</p>
    <p>a) O posto que se vai cubrir está recollido no cadro de persoal do concello.</p>
    <p>b) O complemento de destino asignado a este posto é o correspondente ao nivel 23.</p>
    <p>c) O sistema de provisión é o de libre designación.</p>
    <p>d) O complemento específico anual fixado para este posto é de 16.353,82 €.</p>
    <p>Segunda.</p>
    <p>De conformidade co establecido no artigo 27.1 da Lei 4/2007, de coordinación de policías locais, na convocatoria pública de libre designación poderán participar funcionarios de carreira que teñan a máxima categoría do cadro de persoal do corpo de Policía do concello, que corresponde á categoría de inspector.</p>
    <p>Terceira.</p>
    <p>As instancias en que se solicita tomar parte no proceso selectivo dirixiranse ao alcalde e presentaranse no Rexistro Xeral do concello debidamente cubertas, durante o prazo de quince días hábiles contados desde o seguinte ao da publicación do anuncio da convocatoria no Diario Oficial de Galicia. Poderán, así mesmo, remitirse na forma, determinada na Lei 30/1992, do 26 de novembro, de réxime xurídico das administracións públicas e procedemento administrativo común.</p>
    <p>Á instancia xuntarase inescusablemente.</p>
    <p>– Fotocopia do DNI.</p>
    <p>– Un currículum vítae. Ao dito currículo deberán xuntarse os documentos xustificativos dos requisitos exixidos así como dos méritos que se aleguen, mediante certificacións ou fotocopias compulsadas, e non se terán en conta aqueles que non queden debidamente acreditados, en todos os seus aspectos, dentro do prazo de presentación de instancias.</p>
    <p>Cuarta.</p>
    <p>A convocatoria será resolta polo alcalde, de conformidade co establecido na Lei 4/2007, de coordinación de policías locais.</p>
    <p>Quinta.</p>
    <p>Esta convocatoria e a súa resolución publicaranse nos boletíns oficiais pertinentes, e poderá ser declarada deserta se ningún dos candidatos alcanza o nivel suficiente para o posto ao xuízo do órgano competente.</p>
    <p>Sexta.</p>
    <p>Contra esta resolución, que esgota a vía administrativa, poderán os interesados interpor recurso de reposición no prazo dun mes, contado a partir do día seguinte ao da publicación do anuncio no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou recurso contencioso-administrativo, ante o Xulgado Contencioso-Administrativo de Vigo, no prazo de dous meses desde a citada data.</p>
    <p>Segundo. Ordenar a publicación da convocatoria no DOG e no BOP de Pontevedra.</p>
    <p>Terceiro. Notificarlles estas bases aos representantes sindicais.</p>
    <p>Baiona, 22 de xaneiro de 2014</p>
    <footer><p>Jesús Vázquez Almuíña<br>Alcalde</p></footer>

