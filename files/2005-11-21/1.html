---
date: '2005-11-21'
page: 18
number: 223
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 2 de novembro de 2005, da Dirección Xeral de Innovación e
  Desenvolvemento Pesqueiro, pola que se fixan as datas para a realización dos
  exames ordinarios de 2006 para a obtención de titulacións para o goberno de
  embarcacións de lecer.
range: Resolución
---
<p>A orde da Consellería de Pesca, Marisqueo e Acuicultura do 30 de xullo de 1998 establece a normativa xeral para a realización dos exames para a obtención das titulacións para o goberno de embarcacións de lecer.</p>
<p>Sendo necesario establecer a data e condicións de inscrición nas convocatorias ordinarias previstas para o 2006, esta dirección xeral, en uso do establecido na Orde do 30 de xullo de 1998 (DOG nº 158, do 17 de agosto),</p>
<p>RESOLVE:</p>
<p>Primeiro.-Proceder a convocatoria dos exames teóricos ordinarios de xaneiro, abril e outubro de 2006 nas seguintes datas:</p>
<p>1. Patrón para a navegación básica.</p>
<p>* Día 18 de xaneiro, nas horas fixadas polo centro no seu taboleiro de anuncios.</p>
<p>O exame celebrarase na Escola Oficial Náutico Pesqueira de Ferrol.</p>
<p>* Día 18 de abril, nas horas fixadas polo centro no seu taboleiro de anuncios.</p>
<p>O exame celebrarase na Escola Oficial Náutico Pesqueira de Ribeira.</p>
<p>* Día 18 de outubro, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo.</p>
<p>2. Patrón de embarcacións de lecer.</p>
<p>* Día 24 de xaneiro, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo.</p>
<p>* Día 25 de abril, nas horas fixadas polo centro no seu taboleiro de anuncios.</p>
<p>O exame celebrarase na Escola Oficial Náutico Pesqueira de Ferrol e na Escola Oficial Náutica Pesqueira de Ribeira.</p>
<p>* Día 24 de outubro, nas horas fixadas polo centro no seu taboleiro de anuncios.</p>
<p>O exame celebrarase na Escola Oficial Náutica Pesqueira de Ribeira.</p>
<p>3. Patrón de iate.</p>
<p>* Días 25 e 26 de xaneiro, nas horas fixadas polo centro no seu taboleiro de anuncios.</p>
<p>Os exames celebraranse na Escola Oficial Náutica Pesqueira de Ribeira.</p>
<p>* Días 26 e 27 de abril, nas horas fixadas polo centro no seus taboleiros de anuncios.</p>
<p>Os exames celebraranse no Instituto Politécnico Marítimo Pesqueiro do Atlántico de Vigo.</p>
<p>* Días 25 e 26 de outubro, nas horas fixadas polo centro no seu taboleiro de anuncios.</p>
<p>Os exames celebraranse na Escola Oficial Náutico Pesqueira de Ferrol.</p>
<p>4. Capitán de iate.</p>
<p>Día 19 e 20 de abril, nas horas fixadas polo centro no seu taboleiro de anuncios.</p>
<p>Os exames celebraranse no Instituto Politécnico Marítimo Pesqueiro do Atlántico de Vigo.</p>
<p>5. Patrón de motos náuticas A e B.</p>
<p>Día 25 de maio, nas horas fixadas polo centro no seu taboleiro de anuncios.</p>
<p>O exame celebrarase no Instituto Politécnico Marítimo Pesqueiro do Atlántico de Vigo.</p>
<p>Segundo.-Proceder á convocatoria dos exames prácticos ordinarios a motor de 2006 nas seguintes datas:</p>
<p>1. Patrón para a navegación básica, patrón de embarcacións de lecer, patrón de iate e capitán de iate.</p>
<p>A partir dos días 23 de febreiro, 25 de maio e 22 de novembro nas horas e lugares fixados polos centros nos seus taboleiros de anuncios os candidatos inscritos.</p>
<p>Os exames celebraranse nos seguintes centros: Instituto Politécnico Marítimo Pesqueiro do Atlántico de Vigo, na Escola Oficial Náutico Pesqueira de Ribeira e na Escola Oficial Náutico Pesqueira de Ferrol.</p>
<p>Terceiro.-Os candidatos deberán solicitar a súa admisión a exame mediante instancia dirixida ao presidente do correspondente tribunal de exame para a obtención das titulacións de referencia para os correspondentes exames teóricos:</p>
<p>Na convocatoria de xaneiro: desde o 15 decembro de 2005 ata o día 9 de xaneiro de 2006.</p>
<p>Na convocatoria de abril: desde o 15 de marzo ata o 7 de abril de 2006.</p>
<p>Na convocatoria de maio: desde o 2 maio ata o 12 de maio de 2006.</p>
<p>E na convocatoria de outubro: desde o 11 de setembro ata o 30 de setembro de 2006.</p>
<p>E para os correspondentes exames prácticos:</p>
<p>Na convocatoria de febreiro: entre os días 3 e 14 de febreiro de 2006.</p>
<p>Na convocatoria de maio: entre os días 4 e 12 de maio de 2006.</p>
<p>E na convocatoria de novembro entre o 2 e 14 de novembro de 2006.</p>
<p>Xunto coa solicitude modelo, será preciso presentar a seguinte documentación:</p>
<p>-Fotocopia do documento nacional de identidade.</p>
<p>-Unha fotografía recente de tamaño carné.</p>
<p>-Xustificante para a Administración do correspondente impreso de autoliquidación de taxas, copia para Administración, debidamente validado pola entidade bancaria onde se realice o ingreso.</p>
<p>a) Para o exame teórico:</p>
<p>-No caso de que os candidatos teñan superado unha parte do programa da titulación ao que se presentan, deberán achegar o certificado do último exame.</p>
<p>-Título, tarxeta ou xustificante de trámite de patrón de embarcacións de lecer, para presentarse a patrón de iate.</p>
<p>-Título, tarxeta ou xustificante de trámite de patrón de iate, para presentarse a capitán de iate.</p>
<p>b) Para o exame práctico:</p>
<p>-Certificado de ter aprobado o exame teórico se este se realizou fóra da Comunidade Autónoma de Galicia.</p>
<p>-Fotocopia da documentación da embarcación en que se vai realizar o exame, que acredite o cumprimento das condicións establecidas no artigo 8 da Orde do 30 de xullo de 1998 (DOG nº 158, do 17 de agosto).</p>
<p>Cuarto.-As mencionadas solicitudes poderán presentarse en calquera das seguintes dependencias administrativas:</p>
<p>a) No rexistro da Consellería de Pesca e Asuntos Marítimos ou de calquera das súas delegacións territoriais ou comarcais.</p>
<p>b) Na secretaría do Instituto Politécnico-Marítimo Pesqueiro do Atlántico en Vigo ou das Escolas Oficiais Náutico Pesqueiras de Ribeira e Ferrol, segundo corresponda.</p>
<p>Quinto.-Os presidentes dos tribunais, á vista das solicitudes recibidas, farán público no taboleiro de anuncios de cada centro examinador as listas de admitidos e excluídos, así como a hora de realización (e o día, se é necesario) das probas correspondentes a cada unha das titulacións.</p>
<p>Sexto.-Rematadas e corrixidas as probas, expoñeranse, no taboleiro de anuncios dos centros realizadores dos exames, as listas das cualificacións obtidas.</p>
<p>Os interesados poderán, se é o caso, formular as reclamacións que consideren oportunas perante o presidente do tribunal, no prazo de 15 días, contado desde a data na que sexan publicada as listas.</p>
<p>Sétimo.-Aqueles solicitantes que se encontren en posesión de titulacións que dan lugar á validación de partes dos programas, solicitarana perante do tribunal ao tempo que solicitan a inscrición para o exame, para o que xuntarán a documentación necesaria para acreditar que están en posesión das titulacións que alegan para a validación. O tribunal resolverá estas na lista pública de admitidos e excluídos.</p>
<p>Oitavo.-Os solicitantes deberán reunir as condicións físicas previstas na Resolución do 30 de decembro de 1997, da Dirección Xeral da Mariña Mercante.</p>
<p>Esta condición acreditarase mediante a presentación de certificado médico expedido de conformidade coa dita resolución, cando se solicite a tarxeta acreditativa.</p>
<p>Noveno.-Estas convocatorias e cantos actos administrativos deriven delas poderán impugnarse nos casos e na forma previstos na vixente Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 2 de novembro de 2005.</p>
<p>Fátima Linares Cuerpo</p>
<p>Directora xeral de Innovación</p>
<p>e Desenvolvemento Pesqueiro</p>

