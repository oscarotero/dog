---
date: '2014-01-30'
id: G0171-100114-0001
page: 3919
number: 20
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (819/2013).
range: Edicto
url: >-
  https://www.xunta.gal/dog/Publicados/2014/20140130/AnuncioG0171-100114-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 1 da Coruña, fago saber que no procedemento de despedimento/cesamentos en xeral 819/2013 deste xulgado do social, seguido por instancia de Christopher Egharevba contra a empresa Talleres y Aplicacienes del Eume, S.L.U., administración concursal da empresa Talleres y Aplicaciones del Eume, S.L., Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza: 747/2013.</p>
    <p>Xuíz: Javier López Cotelo.</p>
    <p>Procedemento: despedimento 819/2013.</p>
    <p>Demandante: Christopher Egharevba.</p>
    <p>Letrado: Sr. Martínez Ramonde.</p>
    <p>Demandados:</p>
    <p>– Talleres y Aplicaciones del Eume, S.L.U.</p>
    <p>– Administración concursal da empresa Talleres y Aplicaciones del Eume.</p>
    <p>– Fogasa.</p>
    <p>Sentenza 747/2013.</p>
    <p>A Coruña, 30 de decembro de 2013.</p>
    <p>Ditame:</p>
    <p>1º. Estimo a demanda sobre despedimento formulada por Christopher Echarevba fronte á empresa Talleres y Aplicaciones del Eume, S.L.U. e, en consecuencia, declaro a improcedencia do despedimento e acordo a extinción da relación laboral en data desta sentenza, e condeno a demandada a que lle aboe ao demandante a suma indemnizatoria de 3.232,52 euros.</p>
    <p>2º. Estimo a demanda sobre reclamación de cantidade formulada por Christopher Echarevba fronte á empresa Talleres y Aplicaciones del Eume, S.L.U. e, en consecuencia, condeno esta a pagarlle ao primeiro a suma de 2.508,57 euros por conceptos salariais debidos.</p>
    <p>3º. Deberá pasar polo resolto nesta sentenza a administración concursal da empresa demandada.</p>
    <p>Inscríbase a presente resolución no libro de sentenzas, deixando testemuño desta no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do cal eu, a secretaria xudicial, dou fe».</p>
    <p>E para que conste e sirva de notificación a Talleres y Aplicaciones del Eume, S.L.U., en ignorado paradoiro, expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 30 de decembro de 2013</p>
    <footer><p>A secretaria xudicial</p></footer>

