---
date: '2014-01-30'
id: G0003-200114-0004
page: 3907
number: 20
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 7 de xaneiro de 2014, da Xerencia de Xestión Integrada de
  Ourense, Verín e O Barco de Valdeorras, polo que se resolve a convocatoria
  pública para a provisión, polo sistema de concurso de méritos, de varios
  postos vacantes de supervisor/a de unidade.
range: Resolución
url: >-
  https://www.xunta.gal/dog/Publicados/2014/20140130/AnuncioG0003-200114-0004_gl.html
---
<p>Por Resolución do 2 de setembro de 2013 (DOG nº 183, do 25 de setembro), convocáronse para a súa provisión, polo sistema de concurso de méritos, varios postos vacantes de supervisor/a de unidade.</p>
    <p>De acordo co disposto nas bases da convocatoria, logo de actuación da comisión de avaliación a que se fai referencia na base sexta, e á vista dos méritos alegados e da defensa do proxecto técnico de xestión polos aspirantes, que constan nas actas da dita comisión, </p>
    <p>Esta xerencia, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG nº 140, do 24 de xullo), e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA:</h2>
    <p>Primeiro. Adxudicarlles os postos de traballo convocados aos aspirantes que obtiveron a maior puntuación nos termos previstos no anexo desta resolución.</p>
    <p>Segundo. Os profesionais nomeados deberán cesar na praza que desempeñen dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada dos interesados, os prazos a que se refiren os parágrafos anteriores poderán ser prorrogados pola xerente de Xestión Integrada de Ourense, Verín e O Barco de Valdeorras.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. O aspirante nomeado será avaliado, antes de que transcorran catro anos desde o seu nomeamento, para os efectos de prorrogar o desempeño do posto por idéntico período de tempo ou proceder á súa remoción do posto de traballo. A remoción virá precedida dun procedemento que garanta a audiencia do interesado. </p>
    <p>Unha comisión técnica designada conforme o previsto no artigo 14 da Orde do 24 de maio de 2006 avaliará fundamentalmente o cumprimento dos obxectivos da unidade.</p>
    <p>Quinto. Contra esta resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ourense, 7 de xaneiro de 2014</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: supervisor/a da Unidade de Coidados Intensivos.</p>
    <p>Nome e apelidos: Eva María Martínez Vázquez.</p>
    <p>DNI: 44447579-X.</p>
    <p>Posto: supervisor/a da Unidade de Coidados Intensivos Neonatais e Pediátricos.</p>
    <p>Nome e apelidos: Ana María Bouza Fernández.</p>
    <p>DNI: 44446151-P.</p>
    <p>Posto: supervisor/a da Unidade de Urxencias.</p>
    <p>Nome e apelidos: María Monserrat Rodríguez Rey.</p>
    <p>DNI: 33297660-P.</p>
    <p>Posto: supervisor/a da Unidade de Dixestivo.</p>
    <p>Nome e apelidos: María Concepción Nogueiras Ferreiro.</p>
    <p>DNI: 34979976-N.</p>
    <p>Posto: supervisor/a da Unidade de Hospitalización a Domicilio.</p>
    <p>Nome e apelidos: Nancy Marra Gil.</p>
    <p>DNI: 34963936-A.</p>

