---
date: '2023-02-10'
id: G0426-310123-0001
page: 13354
number: 29
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de xaneiro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  10 de xaneiro de 2023 relativa ao acto de conciliación formulada polos
  representantes do monte veciñal en man común O Castro e o de Pereira, nos
  concellos de Cartelle e A Merca (Ourense).
range: Anuncio
url: >-
  https://www.xunta.gal/dog/Publicados/2023/20230210/AnuncioG0426-310123-0001_gl.html
---
<p>Examinada a solicitude de deslindamento formulada polos representantes do MVMC O Castro, pertencente á CMMVVMC de Lamas de Outeiro e Sabucedo; e do MVMC de Pereira, pertencente á CMMVVMC de Pereira, nos concellos de Cartelle e A Merca resultan os seguintes</p>
    <p>Feitos:</p>
    <p>Primeiro. O 25.9.2022, a CMMVVMC de Lamas de Outeiro e Sabucedo presentou un escrito (rexel 2022/2348628) en que solicitan a aprobación dun deslindamento coa CMMVVMC de Pereira.</p>
    <p>Posteriormente, a dita comunidade presentou outro escrito o día 28.9.2022 (rexel 2022/2386355), co cal achegou a seguinte documentación:</p>
    <p>– Acta de deslindamento do 5.8.2022.</p>
    <p>– Memoria e planos, incluídos arquivos dixitais vectoriais en formato shape, que conteñen a información xeográfica do deslindamento.</p>
    <p>– Acta de conciliación levantada no Xulgado de Paz da Merca.</p>
    <p>– Certificacións de aprobación das respectivas asembleas xerais.</p>
    <p>– Informe de validación gráfica emitido pola Dirección Xeral do Catastro.</p>
    <p>Segundo. O informe do Servizo de Montes da Xefatura Territorial de Ourense do 21 de novembro de 2022 fai constar que a documentación achegada corresponde ao deslindamento do perímetro estremeiro entre o MVMC O Castro, pertencente á CMMVVMC de Lamas de Outeiro e Sabucedo, e o MVMC de Pereira, pertencente á CMMVVMC de Pereira, desde o vértice 1 (o situado máis ao N) ata o vértice 3 (o situado máis ao S).</p>
    <p>Consideracións legais e técnicas:</p>
    <p>Primeiro. A presente resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se vai seguir no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 21 de novembro de 2022, o Xurado Provincial de Montes Veciñais en Man Común acordou por unanimidade o día 13 de decembro de 2022:</p>
    <p>Aprobar o acto de conciliación acadado polas xuntas reitoras dos MVMC O Castro, pertencente á CMMVVMC de Lamas de Outeiro e Sabucedo; e do MVMC de Pereira, pertencente á CMMVVMC de Pereira, nos concellos de Cartelle e A Merca</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 26 de xaneiro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense </p></footer>

