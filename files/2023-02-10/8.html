---
date: '2023-02-10'
id: G0656-160123-0009
page: 13182
number: 29
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 9 de xaneiro de 2023 pola que se establecen as bases
  reguladoras para a concesión, en réxime de concorrencia non competitiva, das
  subvencións para o fomento do emprendemento en economía social (programa
  Aprol-Economía Social)  e se convocan para o ano 2023 (códigos de procedemento
  TR802G e TR802J).
range: Orde
url: >-
  https://www.xunta.gal/dog/Publicados/2023/20230210/AnuncioG0656-160123-0009_gl.html
---
<p>BDNS (Identif.): 674478.</p>
    <p>De conformidade co previsto nos artigos 17.3.b) e 20.8a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>As cooperativas e sociedades laborais, para o programa I, e as persoas desempregadas, socias ou traballadoras de cooperativas ou sociedades laborais ou doutras empresas que se transformen nestas, para o programa II.</p>
    <p>Segundo. <em>Obxecto e finalidade</em></p>
    <p>Fomentar a incorporación de persoas desempregadas e persoas traballadoras temporais a cooperativas e sociedades laborais a través dos seguintes programas:</p>
    <p>Programa I: dirixido a fomentar a incorporación, como persoas socias traballadoras ou de traballo de cooperativas ou sociedades laborais, de persoas desempregadas, persoas traballadoras con carácter temporal e de persoas socias a proba.</p>
    <p>Programa II: dirixido a fomentar o acceso á condición de persoas socias traballadoras ou de traballo de cooperativas ou de sociedades laborais, así como o fomento do acceso de persoas emprendedoras por conta propia á condición de socias de cooperativas, a través do financiamento das achegas económicas ao capital social.</p>
    <p>Terceiro. <em>Bases reguladoras</em></p>
    <p>Orde do 9 de xaneiro de 2023 pola que se establecen as bases reguladoras para a concesión, en réxime de concorrencia non competitiva, das subvencións para o fomento do emprendemento en economía social (programa Aprol-Economía Social) e se convocan para o ano 2023 (códigos de procedemento TR802G e TR802J).</p>
    <p>Cuarto. <em>Contía</em></p>
    <p>O orzamento total ascende a catro millóns trescentos mil euros (4.300.000,00 €) e a distribución inicial de créditos por programas é a seguinte:</p>
    <p>– Programa I: 2.400.000,00 €.</p>
    <p>– Programa II: 1.900.000,00 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes comezará a partir do día seguinte ao da publicación desta orde no <em>Diario Oficial de Galicia</em> e finalizará o 15 de setembro de 2023, agás que se produza o suposto de esgotamento do crédito.</p>
    <p>Sexto. <em>Outros datos</em></p>
    <p>Os incentivos a que se refire esta convocatoria están sometidos ao réxime de axudas <em>de minimis</em>, polo que non poderán exceder os límites cuantitativos establecidos nos regulamentos da Comisión (UE) nos 1407/2013, 1408/2013 ou 717/2014, segundo proceda.</p>
    <p>Santiago de Compostela, 9 de xaneiro de 2023</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

