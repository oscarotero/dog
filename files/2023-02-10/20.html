---
date: '2023-02-10'
id: G0597-070223-0004
page: 13312
number: 29
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 7 de febreiro de 2023, da Dirección Xeral da Función Pública,
  pola que se exclúe unha aspirante no proceso selectivo para o ingreso, pola
  quenda de acceso libre e promoción interna, na escala de facultativo superior
  de servizos sociais, especialidade en medicina, de Administración especial da
  Administración xeral da Comunidade Autónoma de Galicia, subgrupo A1, convocado
  pola Orde do 4 de novembro de 2019.
range: Resolución
url: >-
  https://www.xunta.gal/dog/Publicados/2023/20230210/AnuncioG0597-070223-0004_gl.html
---
<p>No DOG núm. 212, do 7 de novembro de 2019, publicouse a Orde do 4 de novembro de 2019 pola que se convoca o proceso selectivo para o ingreso, pola quenda de acceso libre e promoción interna, na escala de facultativo superior de servizos sociais, especialidade en medicina, de Administración especial da Administración xeral da Comunidade Autónoma de Galicia, subgrupo A1.</p>
    <p>En virtude da Resolución do 21 de decembro de 2022 (DOG núm. 4, do 5 de xaneiro de 2023), o tribunal cualificador do proceso selectivo para o ingreso, pola quenda de acceso libre e promoción interna, na escala de facultativo superior de servizos sociais, especialidade en medicina, de Administración especial da Administración xeral da Comunidade Autónoma de Galicia, subgrupo A1, convocado pola Orde do 4 de novembro de 2019, fixo pública a relación de aspirantes que superaron o proceso selectivo; que foi modificada polo Acordo do 11 de xaneiro de 2023 (DOG núm. 13, do 19 de xaneiro). O acordo primeiro desta resolución establece que, de conformidade coa base IV.2 da convocatoria, as persoas aspirantes disporán dun prazo de vinte (20) días hábiles, contados a partir do día seguinte ao da publicación desta resolución no DOG, para presentar a documentación prevista na citada base.</p>
    <p>A base I.4.2 da convocatoria dispón que cando da documentación que deben presentar tras superar o proceso selectivo se desprenda que non posúen ningún dos requisitos, as persoas aspirantes decaerán en todos os dereitos que puidesen derivar da súa participación. </p>
    <p>Unha vez rematado o prazo para a presentación da documentación prevista na base IV.2, e revisada a documentación que achegan todas as persoas aspirantes, compróbase que a aspirante Encarnación Alejandra Gutiérrez Iglesias (con NIF ***0154**) non acredita a posesión de todos os requisitos exixidos pola convocatoria. </p>
    <p>Tendo en conta o disposto no artigo 94 da Lei 39/2015, do 1 de outubro, do procedemento administrativo común das administracións públicas, esta dirección xeral </p>
    <h2>RESOLVE:</h2>
    <p>Primeiro. Excluír a aspirante Encarnación Alejandra Gutiérrez Iglesias (con NIF ***0154**) do proceso selectivo para o ingreso, pola quenda de acceso libre e promoción interna, na escala de facultativo superior de servizos sociais, especialidade en medicina, de Administración especial da Administración xeral da Comunidade Autónoma de Galicia, subgrupo A1, por non acreditar a posesión de todos os requisitos exixidos na convocatoria.</p>
    <p>Segundo. Contra esta resolución poderase interpoñer recurso potestativo de reposición ante o conselleiro de Facenda e Administración Pública, no prazo dun mes, contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 7 de febreiro de 2023</p>
    <footer><p>José María Barreiro Díaz<br>Director xeral da Función Pública</p></footer>

