---
date: '1996-03-04'
id: 3DA6
page: 1
number: 45
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 20 de febreiro de 1996 pola que se convoca un curso sobre
  dereito procesual básico, dirixido ós membros dos corpos da Policía Local de
  Galicia, e membros da unidade do CNP adscrita á Comunidade Autónoma de
  Galicia.
range: Resolución
url: 'https://www.xunta.gal/dog/Publicados/1996/19960304/Anuncio3DA6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de Creación da Academia Galega de Seguridade, anúnciase a celebración dun curso sobre dereito procesual básico, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo principal dota-lo policía dun coñecemento teórico-práctico nos temas de dereito procesual, que lle poida ser eficaz no desempeño posterior da súa profesión.</p>
<p>Destinatarios.</p>
<p>O curso vai dirixído ós membros dos corpos da policía local de Galicia, e membros da unidade do CNP adscrita á Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertará neste curso será de 50.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas do día 18 de marzo de 1996.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas:</p>
<p>a) O proceso penal e o dereito procesual penal.</p>
<p>b) A xurisdicción penal. c) Acción penal e acción civil.</p>
<p>c) Actos do proceso penal.</p>
<p>d) Actuacións sumariais.</p>
<p>e) A sentencia e a cousa xulgada penal.</p>
<p>f) Os recursos.</p>
<p>g) O proceso penal abreviado. O xuízo de faltas.</p>
<p>h) O procedemento de habeas corpus.</p>
<p>i) A execución penal.</p>
<p>Datas.</p>
<p>O curso celebrarase do 25 ó 29 de marzo de 1996.</p>
<p>O horario será das 16 ás 20 horas.</p>
<p>Relación de admitidos.</p>
<p>A relación de admitidos publicarase o día 21 de marzo de 1996, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>O curso desenvolverase na cidade de Pontevedra, quedando por concretar o seu lugar de celebración, que se comunicará previamente xunto coa lista de admitidos.</p>
<p>Certificado de asistencia e aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas</p>
<p>que acrediten a súa participación continuada ó mesmo, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificación.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 20 de febreiro de 1996.</p>
<p>Juan José Fariñas-Ferro RodríguezA</p>
<p>Director xeral da Academia Galega de Seguridade</p>
<p>0762</p>

