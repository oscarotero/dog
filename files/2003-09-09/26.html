---
date: '2003-09-09'
id: 1A37A
page: 11
number: 174
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 30 de xullo de 2003, da Delegación Provincial de Lugo, polo que se
  anuncia a publicación do acordo da zona de concentración parcelaria de Piñeiro
  (Xermade-Lugo).
range: Aviso
url: 'https://www.xunta.gal/dog/Publicados/2003/20030909/Anuncio1A37A_gl.html'
---
<p>Ponse en coñecemento de tódalas persoas interesadas na concentración parcelaria da zona de Piñeiro (Xermade-Lugo), declarada de utilidade pública e urxente execución polo Decreto 110/1985, do 23 de maio (DOG nº 116, do 19 de xuño), o seguinte:</p>
<p>Primeiro.-Con data do 22 de xullo de 2003, o director xeral de Infraestructuras Agrarias aprobou o acordo de concentración parcelaria da zona de Piñeiro (Xermade-Lugo), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Xermade e na zona, durante trinta días hábiles contados desde o seguinte a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo de trinta días cabe interpor recurso de alzada perante o conselleiro de Política Agroalimentaria e Desenvolvemento Rural, podendo os que recorran presentalo no Servicio de Infraestructuras Agrarias (Ronda da Muralla 70), nas oficinas centrais da consellería (edificio San Caetano, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmo ou por representación, facéndose constar no escrito un domicilio dentro do termo municipal para efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia do 14 de agosto de 1985).</p>
<p>Lugo, 30 de xullo de 2003.</p>
<p>José Ramón Molinero Senovilla</p>
<p>Delegado provincial de Lugo</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

