---
date: '2017-06-09'
id: G0422-160517-0004
page: 28242
number: 109
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 27 de abril de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial para a instalación de catro liñas de produción na
  planta láctea de Puleva Food, S.L. en Nadela (Lugo) (clave 2016-IPPC-M-71).
range: Anuncio
url: >-
  https://www.xunta.gal/dog/Publicados/2017/20170609/AnuncioG0422-160517-0004_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013) e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico de modificación substancial da autorización ambiental integrada e estudo de impacto ambiental das instalacións de Puleva Food, S.L. en Nadela. Febreiro de 2017.</p>
    <p>Para que calquera interesado poida consultalo e, se for o caso, formular no dito prazo as alegacións, suxestións ou observacións que considere convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 27 de abril de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Clave do expediente: 2016-IPPC-M-71.</p>
    <p>Peticionaria: Puleva Food, S.L.</p>
    <p>Dirección da planta: estrada N-VI, km 495, 27160 Nadela, Lugo.</p>
    <p>Descrición da modificación: instalación de catro liñas de produción; unha liña de elaboración de leite pasteurizado, dúas liñas de envasamento de produto UHT e unha liña para envasamento de leite concentrado.</p>
    <p>Verteduras: non se producen cambios con respecto á situación autorizada; as augas residuais pluviais, de proceso e sanitarias da planta trátanse na súa EDAR previamente á incorporación á rede de sumidoiros do concello. Con motivo da modificación prevese un incremento do volume de vertedura.</p>

