---
date: '2017-06-09'
id: L178-050617-0002
page: 28342
number: 109
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de suspensión cautelar de licenzas no ámbito da parcela EM-FE. Finca
  do Espiño.
range: Anuncio
url: >-
  https://www.xunta.gal/dog/Publicados/2017/20170609/AnuncioL178-050617-0002_gl.html
---
<p>O Pleno da Corporación, na súa sesión que tivo lugar o 18 de maio de 2017, adoptou, entre outros, o seguinte acordo:</p>
    <p>De conformidade coa proposta do concelleiro delegado de Espazos Cidadáns, Dereito á Vivenda e Mobilidade, e ao abeiro do que dispoñen os artigos 47.1 da Lei 2/2016, do solo de Galicia, e 86.1 do seu regulamento (Decreto 143/2016), e co fin de estudar a reforma das determinacións do vixente Plan xeral de ordenación municipal no ámbito da parcela EM-FE (equipamento privado Finca do Espiño):</p>
    <p>– Suspender o procedemento de outorgamento de licenzas de parcelación e edificación no ámbito da parcela EM-FE (equipamento privado Finca do Espiño).</p>
    <p>O ámbito territorial de suspensión limítase á citada parcela, con referencia catastral 6780421NH3468B0001JI.</p>
    <p>A suspensión non impedirá a autorización de usos e obras provisionais nos termos do artigo 89 da LSG e 204 do seu regulamento.</p>
    <p>O acordo publicarase no Diario Oficial de Galicia e nun xornal dos de maior difusión na provincia.</p>
    <p>A suspensión será efectiva a partir da súa publicación, e terá a duración dun ano, sen prexuízo da que resulte, de ser o caso, do acordo de aprobación inicial da reforma.</p>
    <p>Dado o carácter normativo da suspensión, o acordo só resulta impugnable mediante a interposición de recurso contencioso-administrativo perante o Tribunal Superior de Xustiza de Galicia, dentro do prazo máximo de dous meses contado a partir da publicación.</p>
    <p>Do presente acordo darase traslado ao Servizo de Licenzas, para o seu coñecemento e para os efectos que procedan para a tramitación dos procedementos en curso e dos que se inicien con posterioridade á publicación do acordo de suspensión.</p>
    <p>A documentación poderá ser consultada na páxina web do Concello de Santiago http://transparencia.santiagodecompostela.gal/plans-urbanismo-obras-publicas/gl</p>
    <p>Contra o acordo transcrito poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 23 de maio de 2017</p>
    <footer><p>O alcalde<br>P.D. (Decreto 3997, do 16.6.2015)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

