---
date: '2000-05-05'
id: 97BE
page: 7
number: 86
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (47/2000).
range: Cédula
url: 'https://www.xunta.gal/dog/Publicados/2000/20000505/Anuncio97BE_gl.html'
---
<p>Camilo J. García-Puertas Magariños, secretario do Xulgado do Social número dous de Santiago de Compostela.</p>
<p>Dá fe de que nestes autos de xuízo verbal número 47/2000, seguidos neste Xulgado do Social número dous de Santiago de Compostela, por instancia de Raquel Moure Tojo, contra Repriss A Coruña, S.L., en reclamación de despedimento, se dictou, con data do vintecinco de febreiro de dous mil, a sentencia que ten a parte dispositiva literal seguinte:</p>
<p>«Que, estimando como estimo a demanda interposta por Raquel Moure Tojo contra a empresa Repriss A Coruña, S.L., debo declarar e declaro nulo o despedimento de que foi obxecto a actora o día 4 de xaneiro de 2000, condenando a dita entidade mercantil a estar e pasar pola dita declaracion e á inmediata readmisión da demandante no seu anterior posto de traballo, con aboamento a ela da suma de cento nove mil setecentas vinte pesetas (109.720 ptas.) en concepto de salarios de trami</p>
<p>tación, máis un haber diario de dúas mil cento dez pesetas (2.110 ptas.) ata a data de notificación á empresa desta resolución».</p>
<p>E para que sirva de notificación de sentencia a Repriss A Coruña, S.L., con domicilio en Touro, 3, baixo, dereita, de Santiago de Compostela, hoxe en paradoiro descoñecido, e facéndolle saber que contra ela se poderá interpor recurso de suplicación para ante a Sala do Social do Tribunal Superior de Xustiza de Galicia, o cal deberá ser anunciado, por escrito ou comparecencia, no termo de cinco días, contados a partir do seguinte ó da notificación da sentencia e con expresa advertencia de que, de se-la recorrente a empresa demandada, deberá exhibir ante este xulgado o xustificante acreditativo de ter depositado na conta de recursos deste Xulgado do Social número dous, nº de identificación 5608, abera no Banco Bilbao-Vizcaya, oficina 5947, sita na rúa Senra nº 3 desta cidade, a cantidade obxecto da condena (clave de ingreso 60), podendo substituírse a consignación en metálico polo aseguramento mediante aval bancario, no que se deberá facer consta-la responsabilidade solidaria do </p>
<p>avalista; e acreditar tamén ter depositado na indicada conta (clave de ingreso 65) a cantidade de vintecinco mil pesetas (25.000 ptas.), preceptiva legalmente para recorrer; sen estes requisitos non ser terá por anunciado o dito recurso.</p>
<p>E, así mesmo, para que conste para efectos da súa publicación no Diario Oficial de Galicia, expido e asino esta cédula de notificación de sentencia en Santiago de Compostela o venres 7 de abril de 2000.</p>
<p>O secretario xudicial</p>
<p>Rubricado</p>

