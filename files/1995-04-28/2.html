---
date: '1995-04-28'
id: D35A
page: 3123
number: 82
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 26 de abril de 1995 pola que se regula a concesión de axudas
  económicas por parte dos padroados provinciais para a mellora do medio rural.
range: Orde
url: 'https://www.xunta.gal/dog/Publicados/1995/19950428/AnuncioD35A_gl.html'
---
<p>A Consellería da Presidencia e Administración Pública, dentro da súa liña de colaboración coas entidades privadas para contribuír á mellora do medio rural, regula por medio da presente orde as condicións e requisitos de carácter xeral ós que deberán axustarse os padroados provinciais para a mellora do medio rural, regulados polo Decreto 218/1987 e 429/1987 en canto ós seus fins, composición e réxime económico.</p>
<p>En consecuencia, e para os efectos de establecer un marco normativo xeral que conteña os criterios para a actuación dos mencionados padroados como órganos ós que lles corresponde a concesión das axudas reguladas pola presente orde,</p>
<p>DISPOÑO:</p>
<p>Primeiro.-A Consellería da Presidencia e Administración Pública transferirá ás súas delegacións provinciais, con destino ós padroados provinciais para a mellora do medio rural, con cargo á aplicación orzamentaria 04.09.121A.780.00, a cantidade total de setenta millóns de pesetas (70.000.000 de ptas.), que constituirán os fondos do presente exercicio eco-</p>
<p>nómico dos que disporán os referidos padroados para que estes concedan as axudas económicas orientadas á consecución dos sesu fins, con suxeición ó que prescribe o Decreto 218/1987, do 23 de xullo, e do disposto na presente orde.</p>
<p>Segundo.-Para os efectos desa orde, as axudas serán das seguintes modalidades:</p>
<p>1. Subvencións: constituídas por cantidades non reintegrables.</p>
<p>2. Anticipos: cantidades reintegrables sen xuros.</p>
<p>Terceiro.-Os peticionarios poderán solicitar subvención e anticipo para o mesmo proxecto, e especificarán a cantidade por cada modalidade, sen que en ningún caso o total da axuda concedida poida sobrepasa-lo 75% do orzamento total.</p>
<p>Cuarto.-Poderán solicitar axudas:</p>
<p>1. As persoas xurídicas de ámbito privado cando nos seus estatutos se recoñezan fins relacionados co desenvolvemento comunitario e co medio rural.</p>
<p>2. As agrupacións constituídas, polo menos, por tres persoas maiores de idade.</p>
<p>Quinto.-As solicitudes, conforme o modelo e anexos que figuran na presente orde, presentaranse nas delegacións provinciais da consellería ou por calquera dos procedementos sinalados no artigo 38.4º da Lei de réxime xurídico das administracións públicas e do procedemento administrativo común.</p>
<p>O prazo de presentación será de un mes a partir do día seguinte á publicación da presente orde no DOG.</p>
<p>Sexto.-Polo que respecta ás solicitudes, os peticionarios deberán ter presente:</p>
<p>1. Agrupacións: se carecen de personalidade xurídica deberán cita-los nomes, apelidos e DNI das persoas que constitúen o órgano de dirección e xestión, que non será inferior a tres.</p>
<p>2. Agrupacións veciñais: a responsabilidade solidaria e mancomunada dos peticionarios farase constar expresamente.</p>
<p>Sétimo.-Co obxecto de aplicar criterios de obxectividade na concesión, os padroados considerarán preferentes, e por esta orde, os seguintes:</p>
<p>1. Ruralidade do núcleo.</p>
<p>2. Carencia de medios económicos e imposibilidade ou probada dificultade de obter canles de financiamento por outros medios.</p>
<p>3. Finalización ou mentemento das obras xa iniciadas, financiadas polos padroados ou por outras vías.</p>
<p>4. Repercusión das obras en canto ó número dos seus beneficiarios ou necesidades daqueles en relación cos núcleos de poboación a que se destinen.</p>
<p>Oitavo.-Os padroados, a través das respectivas delegacións provinciais, xustificarán o emprego das cantidades transferidas por esta consellería median</p>
<p>te certificación de acta das sesións plenarias nas que se resolveu a concesión de axudas, con expresión de todos e cada un dos beneficiarios, da cantidade concedida e do obxecto da concesión.</p>
<p>A dita certificación deberá presentarse nestá consellería antes do 15 de outubro de 1995.</p>
<p>Ó mesmo tempo, a resolución correspondente deberalles ser notificada polos padroados provinciais a tódolos solicitantes, transcorridos 3 meses desde o remate do prazo de presentación de solicitudes. Esgotado o dito prazo sen resolución expresa, deberá entenderse desestimada a petición correspondente (artigo 43.2º c)), a contrario sensu, da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Nos aspectos non contidos na presente orde, haberá que aterse ó disposto nos artigos 78 e 79 da Lei 11/1992, de réxime financeiro e presupostario de Galicia, e no artigo 35 da Lei de presupostos xerais da Comunidade Autónoma galega para o ano 1995.</p>
<p>Santiago de Compostela, 26 de abril de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

