---
date: '1996-02-08'
id: '3132'
page: 1
number: 28
agency: 'CONSELLERÍA DE AGRICULTURA, GANDERÍA E MONTES'
section: IV. OPOSICIÓNS E CONCURSOS
title: >-
  Orde do 25 xaneiro de 1996 pola que se resolve a convocatoria para a
  provisión, polo sistema de libre designación, de postos de traballo vacantes
  na Consellería de Agricultura, Gandería e Montes, anunciada pola Orde do 30 de
  novembro de 1995.
range: Orde
url: 'https://www.xunta.gal/dog/Publicados/1996/19960208/Anuncio3132_gl.html'
---
<p>Convocada a provisión, polo sistema de libre designación, de postos de traballo vacantes na Consellería de Agricultura, Gandería e Montes pola Orde do 30 de novembro de 1995 (DOG nº 238, do 14 de decembro de 1995), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4º e de conformidade co disposto no artigo 27.2º da referida lei, e na disposición sexta da dita orde, e demais normativa vixente, esta consellería,</p>
<p>ACORDA:</p>
<p>Primeiro.-Resolve-la citada convocatoria conforme se describe no anexo desta orde, adxudicándolles destino, nos postos de traballo que se indican, ós funcionarios que se citan.</p>
<p>Segundo.-O cesamento no actual destino dos funcionarios que obteñan praza producirase no prazo de tres días contados a partir do seguinte ó da data da publicación desta orde no Diario Oficial de Galicia. A toma de posesión das prazas adxudicadas deberase realizar no prazo dos tres días seguintes</p>
<p>ó do cesamento, se se trata da mesma localidade na que actualmente prestan os seus servicios os funcionarios, ou no prazo dun mes, tratándose de distinta localidade, conforme o establecido no artigo 14 do Real decreto 93/1991, do 20 de marzo.</p>
<p>Terceiro.-As xefaturas de persoal dos centros nos que causen baixa os funcionarios, así como os daqueles nos que obteñan praza, consignarán no título administrativo, dentro do prazo sinalado no punto anterior, as dilixencias de cesamento e de toma de posesión, respectivamente, e efectuaranse acto seguido os trámites necesarios para a entrada en nómina, conforme dispón a orde da Consellería da Presidencia e Administración Pública, do 28 de novembro de 1983.</p>
<p>Trasladaranse as dilixencias efectuadas, mediante copia á Dirección Xeral da Función Pública da Consellería da Presidencia e Administración Pública.</p>
<p>Cuarto.- Contra esta orde poderase interpoñer recurso contencioso-administrativo nos termos e prazos sinalados na Lei reguladora da xurisdicción contencioso-administrativa, logo da comunicación a esta consellería conforme o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de xaneiro de 1996.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO I</p>
<table><tbody><tr><td></td></tr>
<tr><td>Nº.R.P.</td><td>Grupo</td><td>Apelidos e nome</td><td>Posto de traballo</td><td>Nivel</td><td>Localidade</td><td>Dependencia</td></tr>
<tr><td></td></tr>
</tbody></table>
<table><tbody><tr><td>0414734713 A2066</td><td>A</td><td>Pastor Rey de Viñas, Juan Carlos</td><td>Sub. Xeral Def.
Contra Inc. For.</td><td>30</td><td>Santiago de
Compostela</td><td>Direc. Xeral
Montes e Man</td></tr>
<tr><td></td></tr>
<tr><td>1654990624 A2063</td><td>A</td><td>Hernández Lafuente, Belén</td><td>Xefe servicio
Infraest. Rural</td><td>28</td><td>Santiago de
Compostela</td><td>Direc. Xeral
Estr. e D.R.</td></tr>
<tr><td></td></tr>
<tr><td>3241198768 A0115</td><td>B</td><td>García Eive, José Manuel</td><td>Xefe Serv. Def.
Calidad Agroal.</td><td>28</td><td>Santiago de
Compostela</td><td>Dir. Xeral
Prod. Agrop. e I.A.</td></tr>
<tr><td></td></tr>
<tr><td>0032941157 A2063</td><td>A</td><td>Hernáez Ruiz, José Félix</td><td>Xefe Servicio
Supervi. Proxectos</td><td>28</td><td>Pontevedra</td><td>Delegación
provincial</td></tr>
<tr><td></td></tr></tbody></table>
<p>95-0744</p>

