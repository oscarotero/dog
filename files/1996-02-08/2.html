---
date: '1996-02-08'
id: 30F6
page: 1
number: 28
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 21 de decembro de 1995, da Dirección Xeral de Política
  Financeira e Tesouro, pola que se determinan as entidades financeiras que
  poden ostenta-lo carácter de entidades colaboradoras na xestión recadatoria
  dos tributos cedidos.
range: Resolución
url: 'https://www.xunta.gal/dog/Publicados/1996/19960208/Anuncio30F6_gl.html'
---
<p>Por Decreto 128/1985, do 27 de xuño, (DOG do 5 de xullo), convalidáronselle-las autorizacións concedidas polo Ministerio de Economía e Facenda ás entidades financeiras para ostenta-lo carácter de entidades colaboradoras, a efectos da recadación dos tributos cedidos á Comunidade Autónoma, establecendo a necesidade de designar quen podía ostentar tal condición. As entidades colaboradoras autorizadas deberían apertura-la conta coa denominación Tesouro Facenda Pública Galega, conta restrinxida da delegación territorial da Consellería de Economía e Facenda de  para a recadación de tributos cedidos, na que deberán levar contas distintas para as declaracións-liquidacións e para liquidacións notificadas.</p>
<p>Por outra parte, o Art. 78.2º do Regulamento xeral de recadación, aprobado por Real decreto 1684/1990, do 20 de decembro, e modificado parcialmente polo Real decreto 448/1995, do 24 de marzo, establece a necesidade de determinar por parte do departamento de recadación a forma e con</p>
<p>dicións de prestación do servicio ás que teñen de cinguirse as entidades colaboradoras na recadación, así como a publicación no Diario Oficial de Galicia do acordo de autorización para presta-lo dito servicio.</p>
<p>Por todo iso, teño a ben dicta-la seguinte resolución:</p>
<p>Primeiro.-Autorízanse as entidades financeiras que a continuación se relacionan, para actuar como entidades colaboradoras na xestión recadatoria dos tributos cedidos á Comunidade Autónoma, con suxeición ó establecido no artigo 78 e demais aplicables do Regulamento xeral de recadación.</p>
<p>Nº rexistroEntidades colaboradoras</p>
<p>01Banco Atlántico</p>
<p>02Deutsche Bank</p>
<p>03Banco Español de Crédito</p>
<p>04Banco Etcheverría</p>
<p>05Banco Herrero</p>
<p>06Banco Gallego</p>
<p>07Banco Simeón</p>
<p>08Banco Central Hispano</p>
<p>09Banco del Comercio</p>
<p>10Banco Mapfre</p>
<p>11Barclays Bank</p>
<p>12Banco Pastor</p>
<p>13Banco Popular Español</p>
<p>14Banco de Santander</p>
<p>15Banco de Galicia</p>
<p>16Banco Zaragozano</p>
<p>17Banco Exterior de España</p>
<p>18Banco Credit Lyonnais España</p>
<p>19Banco Urquijo</p>
<p>20Banco de Asturias</p>
<p>21Citibank España</p>
<p>22Bankinter</p>
<p>23B. Industrial Mediterráneo</p>
<p>24Banque National Paris España</p>
<p>25Banco Bilbao Vizcaya</p>
<p>26Banco Hipotecario</p>
<p>27Caja Postal</p>
<p>28Cajamadrid</p>
<p>29Caja Ahorros Prov. Ourense</p>
<p>30Caja Ahorros Prov. Pontevedra</p>
<p>31Caja Ahorros Munic. de Vigo</p>
<p>32Caja de Ahorros de Galicia</p>
<p>33Caja España</p>
<p>34La Caixa</p>
<p>35Caja Rural Prov. de Lugo</p>
<p>Segundo.-Os ingresos realizaranse en contas restrinxidas abertas nas entidades citadas, tituladas Tesouro Facenda Pública Galega - Conta restrinxida de colaboración na recadación da delegación territorial da Consellería de Economía e Facenda de as entidades colaboradoras levarán contas distintas para as declaracións-liquidacións e para liquidacións notificadas.</p>
<p>Terceiro.-As entidades colaboradoras autorizadas, deberán comunicarlle a esta dirección xeral o número de identificación das contas abertas no ámbito de cada unha das delegacións territoriais da Consellería de Economía e Facenda. Igual comunicación deberán cursar ó servicio de tesourería da delegación territorial en que se localicen.</p>
<p>Cuarto.-Así mesmo poderán satisfacerse a través destas entidades colaboradoras autorizadas, os tributos propios e outros ingresos de dereito público da Comunidade Autónoma, cando a normativa específica pola que se regulamenten así o estableza.</p>
<p>Contra a presente resolución poderá interpoñerse, de conformidade co disposto polo artígo 114 de la Lei 30/1992, do 26 de novembro, de réxime xurídico das administracións públicas e do procedemento administrativo común, recurso ordinario diante do conselleiro de Economía e Facenda, no prazo dun mes contado a partir do día seguinte ó da súa notificación.</p>
<p>Esta resolución producirá efectos a partir do día seguinte ó da súa publicación no Diario Oficial de Galicia.</p>
<p>Miguel Angel Sainero Caballero</p>
<p>Director xeral de Política Financeira e do Tesouro</p>
<p>95-0647</p>

