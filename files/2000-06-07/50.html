---
date: '2000-06-07'
id: B52A
page: 8779
number: 110
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización da U.E.IV-04
  Ramón Nieto, 1 (expediente 4161/401).
range: Anuncio
url: 'https://www.xunta.gal/dog/Publicados/2000/20000607/AnuncioB52A_gl.html'
---
<p>O Consello da Xerencia Municipal de Urbanismo, en sesión do 18 de maio de 2000, adoptou o seguinte acordo:</p>
<p>Aprobar definitivamente o proxecto de urbanización da U.E.IV-04 Ramón Nieto, 1 (expediente 4161/401), presentado pola entidade Edificaciones y Desarrollos Galaicos, S.A. redactado polo arquitecto Ricardo Salgado Salgado con datas de visado do COAG do 11 de xuño, 17 de setembro e 15 de novembro de 1999, e cun orzamento de execución material de 19.819.093 pesetas. Isto coas precisións feitas no informe técnico do 26 de outubro de 1999, e sinaladamente as que seguen:</p>
<p>-A canalización de gas discorrerá preferentemente pola beirarrúa, debendo sinalarse claramente en superficie a traza mediante placas indicativas, as cales deberán indica-la traza de rede e os cambios de dirección. A interdistancia entre placas non deberá superar en ningún caso os 25 metros. Manter en perfecto estado o dito sistema de sinalización formará parte do programa de mantemento, vixilancia, inspección e control.</p>
<p>-Os edificios deberán dispoñer dun local para a instalación dos contadores de gas. Así mesmo, deberán incorpora-las conduccións necesarias desde a acometida á rede xeral, ata o cadro de contadores. Tanto as dimensións do local de contadores como a seccción das conduccións de gas deberán estar suficientemente xustificadas.</p>
<p>-Deberán comunicarlle ó servicio municipal de Diversificación e Aforro o inicio das obras de canalización da rede de gas, así como o inicio das obras de iluminación pública.</p>
<p>-A localización exacta dos dez puntos de luz será definida conxuntamente cos técnicos municipais no replanteo previo á execución da instalación.</p>
<p>-Sempre deberán existir arquetas nos cambios de dirección e cruzamentos de calzada.</p>
<p>-Os puntos de luz que sexan retirados por motivos das obras que se van realizar deberán ser substituídos por outros provisionais, salvo que os técnicos municipais non o consideren necesario.</p>
<p>A eficacia deste acordo de aprobación definitiva queda suxeita á condición suspensiva, consistente na prestación de aval polo 100% do orzamento de execución material (19.819.093 pesetas); este acordo de aprobación definitiva non producirá efectos mentres o aval non sexa constituído.</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición, ante o Consello da Xerencia Municipal de Urbanismo de Vigo, no prazo dun mes a partir do día seguinte ó da publicación deste anuncio.</p>
<p>b) Contencioso-administrativo ante o Tribunal Superior de Xustiza de Galicia, no prazo de dous meses contado desde o día seguinte ó da publicación deste anuncio.</p>
<p>c) Calquera outro recurso que se considere oportuno e sexa procedente interpoñer.</p>
<p>De conformidade co artigo 59 de Lei 30/1992, de 26 de novembro, LRXAP-PAC, por medio deste anuncio notifícaselle-lo acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 31 de maio de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

