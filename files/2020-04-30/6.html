---
date: '2020-04-30'
id: G0003-220420-0001
page: 18931
number: 83
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de abril de 2020, da Xerencia da Área Sanitaria de Vigo, pola
  que se resolve a convocatoria pública para a provisión do posto de
  supervisor/a de área de laboratorio.
range: Resolución
url: >-
  https://www.xunta.gal/dog/Publicados/2020/20200430/AnuncioG0003-220420-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse pola Resolución LD 5/2019, do 6 de novembro (DOG núm. 223, do 22 de novembro), a provisión, polo sistema de libre designación, do posto de supervisor/a de área de laboratorio.</p>
    <p>Con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de supervisor/a de área de laboratorio, convocada pola Resolución do 6 de novembro de 2019.</p>
    <p>Segundo. Declarar deserto o posto convocado, de conformidade co disposto na base sexta da convocatoria.</p>
    <p>Terceiro. Contra esta resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 20 de abril de 2020</p>
    <footer><p>Julio García Comesaña<br>Xerente da Área Sanitaria de Vigo</p></footer>

