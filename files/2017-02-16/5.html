---
date: '2017-02-16'
id: G0424-060217-0005
page: 7774
number: 33
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 26 de xaneiro de 2017 pola que se establecen as bases
  reguladoras das subvencións para o fomento do emprendemento en economía social
  (programa Aprol-economía social), cofinanciadas parcialmente con cargo ao
  programa operativo do Fondo Social Europeo, e se convocan para o ano 2017.
range: Orde
url: >-
  https://www.xunta.gal/dog/Publicados/2017/20170216/AnuncioG0424-060217-0005_gl.html
---
<p>BDNS (Identif.): 332009.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. Entidades beneficiarias</p>
    <p>As cooperativas e sociedades laborais para os programas I, III e IV. </p>
    <p>As persoas desempregadas, socias ou traballadoras de cooperativas ou sociedades laborais ou doutras empresas que se transformen nestas, para o programa II. </p>
    <p>Segundo. Obxecto e finalidade</p>
    <p>Fomentar a incorporación de persoas desempregadas e persoas traballadoras temporais a cooperativas e sociedades laborais e apoiar o desenvolvemento de proxectos de emprendemento colectivo en empresas de economía social, a través dos seguintes programas:</p>
    <p>Programa I, dirixido a fomentar a incorporación, como persoas socias traballadoras ou de traballo de cooperativas ou sociedades laborais, de persoas desempregadas, de traballadores e traballadoras con carácter temporal e de persoas socias en proba.</p>
    <p>Programa II, dirixido a fomentar o acceso á condición de persoas socias traballadoras ou de traballo, de cooperativas ou de sociedades laborais, así como o fomento do acceso de persoas emprendedoras por conta propia á condición de socias de cooperativas, a través do financiamento das achegas económicas ao capital social.</p>
    <p>Programa III, que ten por obxecto a concesión de subvencións que faciliten a posta en marcha de proxectos empresariais, tanto de nova creación de cooperativas ou sociedades laborais como xerados polas existentes.</p>
    <p>Programa IV, que ten por finalidade o impulso dos procesos de integración empresarial de entidades de economía social, así como o lanzamento de proxectos de colaboración empresarial relacionados coa investigación, desenvolvemento e innovación, e coa loxística, comercialización e internacionalización. </p>
    <p>Terceiro. Bases reguladoras</p>
    <p>Orde do 26 de xaneiro de 2017 pola que se establecen as bases reguladoras das subvencións para o fomento do emprendemento en economía social (programa Aprol-economía social), cofinanciadas parcialmente con cargo ao programa operativo do Fondo Social Europeo, e se convocan para o ano 2017 (http://emprego.ceei.xunta.gal/).</p>
    <p>Cuarto. Contía</p>
    <p>O orzamento total ascende a dous millóns cincocentos corenta e oito mil oitocentos vinte e oito euros (2.548.828 €) e a distribución inicial de créditos por programas é a seguinte: programa I: 1.458.828 €; programa II: 900.000 €; programa III: 70.000 € e programa IV: 120.000 €. </p>
    <p>Quinto. Prazo de presentación de solicitudes</p>
    <p>O prazo xeral para presentar as solicitudes de axuda é dun mes contado a partir do día seguinte ao da publicación da convocatoria no Diario Oficial de Galicia.</p>
    <p>Sexto. Outros datos</p>
    <p>Os incentivos a que se refire esta convocatoria están sometidos ao réxime de axudas de minimis, polo que non poderán exceder os límites cuantitativos establecidos nos regulamentos da Comisión (UE) 1407/2013, 1408/2013 ou 717/2014, segundo proceda.</p>
    <p>Santiago de Compostela, 26 de xaneiro de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

