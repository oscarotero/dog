---
date: '2017-02-16'
id: G0260-270117-0002
page: 7788
number: 33
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (RSU 4637/2016).
range: Edicto
url: >-
  https://www.xunta.gal/dog/Publicados/2017/20170216/AnuncioG0260-270117-0002_gl.html
---
<p>M. Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 4637/2016 desta sección, seguido por instancia de Sumtec, S.L., Ramón Varela Naya contra Fogasa, General Panels, S.L., Puertas Blindex, S.L., Bianinver Sociedad de Inversiones, S.L., sobre despedimento disciplinario, ditouse resolución cuxa parte dispositiva é do teor literal que segue:</p>
    <p>«Parte dispositiva.</p>
    <p>A sala acorda: inadmitir o recurso de suplicación formalizado por Sumtec, S.L., fronte á sentenza con data do 26 de xaneiro de 2016 ditada nos autos 648/2015 do Xulgado do Social número 5 da Coruña, e declarar firme a dita resolución para esa parte, continuando en trámite o recurso de suplicación interposto por Ramón Varela Naya.</p>
    <p>Notifíquese a presente ás partes.</p>
    <p>Modo de impugnación: mediante recurso de reposición a interpoñer no prazo de cinco días hábiles seguintes á súa notificación, con expresión da infracción que a resolución tivese incorrido a xuízo do recorrente, e facéndolle saber, ao recorrente que non teña recoñecida a condición de traballador ou beneficiario de réxime público da Seguridade Social que deberá facer un depósito para recorrer de 25 euros na conta de consignacións deste tribunal, aberta no Banco de Santander co nº 1552 0000 30 4640 16.</p>
    <p>Así, por este auto, o acordan, mandan e asinan os maxistrados salientados á marxe. Dou fe. A letrada da Administración de xustiza».</p>
    <p>E para que sirva de notificación en legal forma á entidade Puertas Blindex, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de xaneiro de 2017</p>
    <footer><p>Letrada da Administración de xustiza</p></footer>

