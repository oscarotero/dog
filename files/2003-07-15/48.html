---
date: '2003-07-15'
id: 16B6E
page: 9460
number: 136
agency: CONCELLO DE VIVEIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030715/Anuncio16B6E_gl.html'
---
<p>O Pleno do Concello de Viveiro, en sesión extraordinaria que tivo lugar o día 21 de marzo de 2003, aprobou definitivamente o proxecto que contén modificación puntual do Plan parcial de Lodeiro e Lavandeira consonte o proxecto técnico redactado polo enxeñeiro de camiños Ángel Delegado Cid, consistente na reordenación dos espacios libres e zonas verdes, debido á necesidade de situa-la depuradora municipal nas proximidades da planta de pretratamento.</p>
<p>Consonte o disposto no artigo 34.3º da Lei 1/1997, do solo de Galicia, coa aprobación definitiva extínguese a suspensión do outorgamento de licencias urbanísticas no ámbito territorial da norma de planeamento.</p>
<p>Contra este acordo, que é firme na vía administrativa, poderase presentar, á elección do interesado:</p>
<p>-Recurso de reposición, ante o mesmo órgano que dictou o acto, no prazo dun mes, contado desde o día seguinte ó da publicación deste anuncio no Diario Oficial de Galicia.</p>
<p>-Recurso contencioso-administrativo, directamente, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ó da publicación deste anuncio no Diario Oficial de Galicia.</p>
<p>Se se opta por presenta-lo recurso de reposición, o prazo para dicta-la súa resolución e notificación será dun mes; contra a desestimación expresa ou presunta polo transcurso do prazo do mes, poderá presentar recurso contencioso-administrativo ante o órgano xurisdiccional e no prazo antes mencionado.</p>
<p>Malia o antedito, poderá presentar, se é o caso, calquera outro recurso que estime procedente.</p>
<p>A interposición do recurso non paraliza a executividade da resolución.</p>
<p>Viveiro, 9 de xuño de 2003.</p>
<p>Melchor Roel Rivas</p>
<p>Alcalde</p>

