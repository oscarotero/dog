---
date: '2000-01-10'
id: '16042'
page: 290
number: 5
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 13 de decembro de 1999 pola que se lles dá publicidade ás
  relacións de beneficiarios das axudas financeiras concedidas ó abeiro dos
  convenios Pemes-99 con proxectos que superan os 50 millóns de investimento
  subvencionable.
range: Resolución
url: 'https://www.xunta.gal/dog/Publicados/2000/20000110/Anuncio16042_gl.html'
---
<p>Mediante resolucións do 18 de maio de 1999 fixéronse públicos os contidos do convenio entre o Instituto Galego de Promoción Económica (Igape) e diversas entidades financeiras para o apoio financeiro ás pequenas e medianas empresas, e do convenio de apoio financeiro ós investimentos das pequenas e medianas empresas de Galicia financiado polo Instituto Galego de Promoción Económica (Igape), o Instituto de Crédito Oficial (Ico) e diversas entidades financeiras.</p>
<p>Mediante Resolución do 27 de maio de 1999 fíxose público o contido do convenio de apoio financeiro ós investimentos das pequenas e medianas empresas financiado, mediante contratos de arrendamento financeiro, polo Instituto Galego de Promoción Económica, Igape, e diversas entidades de crédito.</p>
<p>Os ditos convenios asináronse co obxecto de establecer liñas de axudas de apoio financeiro ás pequenas e medianas empresas, ó abeiro do decreto da Xunta de Galicia 309/1995, do 23 de novembro, de incentivos económicos para o desenvolvemento económico e fomento da actividade empresarial na Comunidade Autónoma de Galicia, da orde da Consellería de Economía e Facenda do 18 de abril de 1996, pola que se establecen axudas para o financiamento das empresas galegas.</p>
<p>A disposición adicional 3ª da citada orde, así como as cláusulas 9.3 e 8.3 dos ditos convenios, e en cumprimento dos compromisos dos «Acordos sobre Medidas para o Crecemento e o Emprego en Galicia 1998-2001» establécese que os beneficiarios das axudas concedidas ó abeiro dos ditos convenios, dos que os proxectos superen os 50 millóns de pesetas de investimento subvencionable (ou o seu contravalor en euros), serán obxecto de publicación no Diario Oficial de Galicia.</p>
<p>En virtude do exposto anteriormente,</p>
<p>RESOLVO:</p>
<p>Único.-Dar publicidade ás relacións de beneficiarios de axudas financeiras, desagregadas por convenios, que figuran como anexos I, II e III, cun proxecto de investimento subvencionable que supera os 50 millóns de pesetas.</p>
<p>Santiago de Compostela, 13 de decembro de 1999.</p>
<p>José Antonio Orza Fernández</p>
<p>Presidente do Instituto Galego</p>
<p>de Promoción Económica</p>

