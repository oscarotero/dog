---
date: '2000-01-10'
id: '16076'
page: 307
number: 5
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 10 de decembro de 1999, da Secretaría Xeral e do Patrimonio da
  Consellería de Economía e Facenda, polo que se da publicidade á apertura do
  prazo de información pública do expediente sobre a sucesión intestada, a favor
  da Comunidade Autónoma, de José Dopico Cabarcos, veciño das Pontes de García
  Rodríguez (A Coruña).
range: Anuncio
url: 'https://www.xunta.gal/dog/Publicados/2000/20000110/Anuncio16076_gl.html'
---
<p>O 20 de marzo de 1997 o Xulgado número un de Ferrol dictou un auto no que se delcarou a Comunidade Autónoma de Galicia herdeira legal de José Dopico Cabarcos.</p>
<p>A Comunidade Autónoma galega tomou posesión dos bens hereditarios conforme o disposto no artigo 8.1º do Decreto 94/1999, do 25 de marzo, que regula a sucesión intestada a favor da Comunidade Autónoma.</p>
<p>Segundo o artigo 153.2º da Lei 4/1995, do 24 de maio, de dereito civil de Galicia, os ditos bens serán destinados a establecementos de asistencia social ou a institucións de cultura, preferentemente radicados na residencia habitual da persoa falecida e, en todo caso, en territorio galego.</p>
<p>En consecuencia, faise público o seguinte anuncio:</p>
<p>«En exercicio das competencias atribuídas á Secretaría Xeral e do Patrimonio nos artigos 7 da Lei 3/1985, do 12 de abril, do patrimonio da Comunidade Autónoma galega, e 4.1º b) do Decreto 13/1997, do 23 de xaneiro, polo que se establece a estructura orgánica da Consellería de Economía e Facenda, de acordo co disposto no artigo 10 do citado Decreto 94/1999, ábrese o prazo dun mes, contado a partir do día seguinte ó da publicación deste anuncio, para que os posibles beneficiarios dos bens da sucesión intestada de José Dopico Cabarcos, falecido o 23 de marzo de 1996 con veciñanza no concello das Pontes de García Rodríguez (A Coruña), formulen alegacións perante a Consellería de Economía e Facenda».</p>
<p>O expediente poderá examinarse na Subdirección Xeral do Patrimonio, con enderezo en Área Central, local nº 7N-1ª planta (Santiago de Compostela), de luns a venres en horario das 9 ás 14 horas.</p>
<p>Santiago de Compostela, 10 de decembro de 1999.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>

