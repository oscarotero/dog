---
date: '2003-10-15'
id: 1D2A6
page: 12
number: 200
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (499/2003).
range: Cédula
url: 'https://www.xunta.gal/dog/Publicados/2003/20031015/Anuncio1D2A6_gl.html'
---
<p>Juan Rey Pita, secretario do Xulgado do Social número tres da Coruña, dou fe e</p>
<p>Certifico: que neste xulgado se seguen autos nº 499/2003 por instancia de Cristina Segade Villar</p>
<p>e María Jesús Piñeiro Rivadas contra Sastrería López Parga, S.L e outra sobre despedimento, nos que recaeu sentencia con data do 16 de setembro de 2003 que copiada nos particulares necesarios di así:</p>
<p>«Que estimando a demanda formulada por Cristina Segade Villar e María Jesús Piñeiro Rivadas declaro a improcedencia dos seus despedimentos e condeno a empresa Carballos Altos, S.L. a indemnizalas coas cantidades de 5.779,51 euros e 4.816,26 euros respectivamente, e aboarlle-los salarios de tramitación ata a data desta resolución, que ascende á cantidade de 3.018,67 euros a cada unha delas, declarando extinguido o contrato de traballo na data da presente sentencia e absolvendo da demanda o resto das demandadas.</p>
<p>Notifíqueselles esta resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte da súa notificación.</p>
<p>Previndo á empresa demandada que para recorrer deberá acreditar ter ingresado na c/c de consignacións código 5604.0000.60.03.0499.03 de Banesto desta cidade denominada Conta do Xulgado do Social número tres o importe da condena e 150,25 euros en concepto de depósito, sen os cales requisitos non será admitido a trámite o recurso quedando firme a sentencia.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mandoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Sastrería López Parga, S.L. e empresa Neyva, S.L., expido e firmo esta cédula na Coruña, 18 de setembro de 2003.</p>
<p>O secretario xudicial</p>
<p>Rubricado</p>

