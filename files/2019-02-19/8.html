---
date: '2019-02-19'
id: G0427-110219-0004
page: 10245
number: 35
agency: Consellería do Mar
section: III. Outras disposicións.
title: >-
  RESOLUCIÓN do 7 de febreiro de 2019, da Secretaría Xeral Técnica da
  Consellería do Mar, pola que se dá publicidade dunha encomenda de xestión ao
  medio propio Fundación Centro Tecnolóxico do Mar para ser executada durante o
  ano 2019.
range: Resolución
url: >-
  https://www.xunta.gal/dog/Publicados/2019/20190219/AnuncioG0427-110219-0004_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>– Resolución do 26 de febreiro de 2018, da Consellería do Mar, pola que se lle encarga ao medio propio Fundación Centro Tecnolóxico do Mar (Cetmar), a execución do proxecto de reinstalación na ría de Aldán dos moluscos bivalvos procedentes de zonas de produción declaradas como clase C no litoral sur da Comunidade Autónoma de Galicia durante o ano 2019. Expediente tramitado como anticipado de gasto.</p>
    <p>– Actividade: realización pola fundación Cetmar das accións para desenvolver todos os procedementos operativos necesarios para poñer en funcionamento a zona de reinstalación dos moluscos bivalvos procedentes de zonas de produción declaradas como clase C no litoral Sur (ría de Aldán) da Comunidade Autónoma de Galicia durante o ano 2019.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro ata o 31 de decembro de 2019.</p>
    <p>– Financiamento: tramitouse cono anticipado de gasto con cargo aos orzamentos da Comunidade Autónoma de Galicia na aplicación orzamentaria 15.03.723A.604.2, código do proxecto 2016 00255, e foi cofinanciada polo Fondo Europeo Marítimo e de Pesca nun 75 % (medida asistencia técnica).</p>
    <p>Santiago de Compostela, 7 de febreiro de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

