---
date: '2019-02-19'
id: G2411-290119-0002
page: 10316
number: 35
agency: Xulgado do Social número 2 de Santiago de Compostela
section: V. Administración de xustiza.
title: EDICTO de notificación de sentenza (734/2017).
range: Edicto
url: >-
  https://www.xunta.gal/dog/Publicados/2019/20190219/AnuncioG2411-290119-0002_gl.html
---
<p>PO procedemento ordinario 734/2017 </p>
    <p>Procedemento orixe: /</p>
    <p>Sobre ordinario </p>
    <p>Demandante: Javier Alejandro Gonçalves Montoya</p>
    <p>Avogado: Javier Blanco Casais</p>
    <p>Demandados: Grupo Creación y Extinción, S.L., Fogasa </p>
    <p>Avogado: letrado do Fogasa </p>
    <p>Edicto</p>
    <p>Eu, Marinaa Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 734/2017 deste xulgado do social, seguido por instancia de Javier Alejandro Gonçalves Montoya contra Grupo Creación y Extinción, S.L. e o Fogasa, sobre reclamación de cantidade, foi ditada a seguinte resolución:</p>
    <p>«Sentenza</p>
    <p>Santiago de Compostela, 24 de xaneiro de 2019</p>
    <p>Vistos por Carolina Nores Díaz, maxistrada xuíza do Xulgado do Social número 2 de Santiago de Compostela e o seu partido, os presentes autos de xuízo nº 734/2017, seguidos por instancia de Javier Alejandro Gonçalves Montoya, representado e asistido polo letrado Sr. Blanco Casais, contra a entidade Grupo Creación y Extinción, S.L. e o Fogasa, que non comparecen a pesar de estaren debidamente citados, dítase a presente resolución, sobre reclamación de cantidade, con base nos seguintes […]</p>
    <p>Decido:</p>
    <p>Que debo estimar a demanda presentada por instancia de Javier Alejandro Gonçalves Montoya, contra a entidade Grupo Creación y Extinción, S.L. e o Fogasa e debo condenar a demandada ao aboamento ao demandante da cantidade de 4.478,37 euros como cantidades debidas, máis os xuros previstos no artigo 29.3 do ET sobre a devandita cantidade, producidos desde a data de presentación da papeleta de conciliación (STS 17.6.2014) até a presente resolución e os do artigo 576 da LAC a partir da presente resolución.</p>
    <p>Imponse a cantidade de 200 euros en concepto de honorarios.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación. Advírtese ás partes que contra a presente resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banesto a nome desta oficina xudicial co núm. 1596 clave 65, coa indicación “recurso” no campo do concepto, seguida do código 34 Social Suplicación, o que se demostrará mediante a presentación do comprobante de ingreso no período comprendido até a formalización do recurso, así como, no caso de ser condenado en sentenza ao pagamento dalgunha cantidade, que deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade, en que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso no momento de anuncialo. </p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Grupo Creación y Extinción S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 25 de xaneiro de 2019</p>
    <footer><p>A letrada da Administración de xustiza</p></footer>

