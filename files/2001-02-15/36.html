---
date: '2001-02-15'
id: 2F4A
page: 2
number: 33
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de xaneiro de 2001, da Dirección Xeral de Programas
  Industriais e Infraestructuras Tecnóloxicas, pola que se convoca as
  asociacións artesanais para a designación de vocais na Comisión Galega de
  Artesanía.
range: Resolución
url: 'https://www.xunta.gal/dog/Publicados/2001/20010215/Anuncio2F4A_gl.html'
---
<p>O Decreto 94/1992, do 11 de abril, polo que se regula a composición da Comisión Galega de Artesanía, entre outras cuestións establece que forman parte da Comisión Galega de Artesanía 4 representantes designados polas asociacións artesanais legalmente constituídas con asignación de 2 vocais para as de 200 membros ou máis e 2 vocais entre as de menos de 200 membros.</p>
<p>Transcorrido o período de participación na Comisión Galega de Artesanía procede a renovación dos vocais en representación das asociacións artesanais.</p>
<p>Para os ditos efectos, emprázasen as asociacións artesanais interesadas en formar parte da Comisión Galega de Artesanía para que no prazo de 15 días naturais contados a partir do día seguinte ó da publicación desta resolución remitan á Dirección Xeral de Programas Industriais e Infraestructuras Tecnolóxicas, copia dos estatutos da asociación, certificación do secretario da asociación coa listaxe de asociados e número da carta de artesán de cada asociado.</p>
<p>Con posterioridade notificarase a data e hora da reunión na que se designarán por elección os vocais en representación das asociacións artesanais na Comisión Galega de Artesanía.</p>
<p>Santiago de Compostela, 26 de xaneiro de 2001.</p>
<p>José Manuel González González</p>
<p>Director xeral de Programas Industriais e</p>
<p>Infraestructuras Tecnolóxicas</p>

