---
date: '2023-07-14'
id: L130-230623-0001
page: 43605
number: 134
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle para a cubrición dunha
  pista exterior no IES Plurilingüe Elviña (expediente 631/2022/290).
range: Anuncio
url: >-
  https://www.xunta.gal/dog/Publicados/2023/20230714/AnuncioL130-230623-0001_gl.html
---
<p>A Xunta de Goberno local, na sesión que tivo lugar o 7.6.2023, acordou aprobar inicialmente o documento denominado Estudo de detalle para a ordenación de volumes na parcela do IES Elviña, promovido pola Consellería de Cultura, Educación, Formación Profesional e Universidades (expediente 631/2022/290).</p>
    <p>En cumprimento do disposto no artigo 80.2 da Lei 2/2016, do 10 de febreiro, do solo de Galicia, e nos artigos 194.2 e 207 do seu regulamento, sométese o expediente a información pública durante o prazo dun (1) mes, contado desde o día seguinte ao da última das publicacións deste anuncio no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará á disposición no taboleiro de anuncios da sede electrónica do concello, na epígrafe de información urbanística; na web de Urbanismo, na epígrafe de exposición pública, e no visor Desenvolvemento do planeamento. Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), das 9.00 ás 13.00 horas. </p>
    <p>A Coruña, 12 de xuño de 2023</p>
    <footer><p>A alcaldesa<br>P.D. (Decreto 3847/2019, do 27 de xuño)<br>María Hernández García<br>Directora da Área de Urbanismo</p></footer>

