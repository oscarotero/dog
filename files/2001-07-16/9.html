---
date: '2001-07-16'
id: B7F2
page: 9
number: 137
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 161/2001, do 29 de xuño, polo que se acepta a doazón a título gratuíto
  dun cadro, propiedade do pintor Rafael Romero Masiá, con destino á Escola
  Camilo José Cela do Complexo Hospitalario Universitario de Santiago de
  Compostela.
range: Decreto
url: 'https://www.xunta.gal/dog/Publicados/2001/20010716/AnuncioB7F2_gl.html'
---
<p>O pintor Rafael Romero Masiá acordou ofrece-la doazón ó Servicio Galego de Saúde da Comunidade Autónoma de Galicia do cadro Amanecer a la Vida, con destino á Escola Camilo José Cela, que depende do Complexo Hospitalario Universitario de Santiago de Compostela.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde, e logo de deliberación do Consello da Xunta de Galicia na súa reunión do día vintenove de xuño de dous mil un</p>
<p>DISPOÑO:</p>
<p>Artigo primeiro.-Acéptase a doazón do cadro Amanecer a la Vida do pintor Rafael Romero Masía xunto cos dereitos de propiedade intelectual excepto, o moral do autor.</p>
<p>Artigo segundo.-O cadro acéptase segundo o establecido na normativa en materia patrimonial da Comunidade Autonoma e destinarase á Escola Camilo José Cela do Complexo Hospitalario Universitario de Santiago de Compostela, de acordo coa vontade do doador.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vintenove de xuño de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>

