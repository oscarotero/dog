---
date: '2001-07-16'
id: B866
page: 9
number: 137
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de xuño de 2001, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 191/2000).
range: Resolución
url: 'https://www.xunta.gal/dog/Publicados/2001/20010716/AnuncioB866_gl.html'
---
<p>Vista a solicitude para a autorización administrativa, recoñecemento de utilidade pública, coa relación concreta e individualizada dos bens e dereitos afectados pola expropiación, así como para a aprobación do proxecto de execución que se cita:</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171. 15007 A Coruña.</p>
<p>Denominación: L.M.T. C.T. R.B.T. Souto (Arteixo).</p>
<p>Liña eléctrica aérea de media tensión a 15/20 kV, sobre apoios de formigón e con conductor LA-56, de 601 m de lonxitude, coa orixe no apoio nº 6 da liña que alimenta ó C.T. de Fren e final no C.T. Souto, á que se vai instalar. Centro de transformación, tipo intemperie, de 50 kVA e tensións de 15/0,380-0,220 kV en Souto, do que parte rede de baixa tensión, sobre apoios de formigón e conductor R.Z. de 120 m de lonxitude que se conectará á rede existente. No termo municipal de Arteixo.</p>
<p>A petición someteuse a información pública, coa relación de propietarios, bens e dereitos afectados, e publicouse no DOG do 7 de novembro, no BOP do 19 de outubro, no xornal El Ideal Gallego do día 13-10-2000 e nos taboleiros de anuncios da casa do Concello de Artgeixo. Tamén foron notificados individualmente os interesados que figuran na devandita relación.</p>
<p>Comprobouse igualmente que as alegacións efectuadas polos interesados en canto á modificación do trazado da liña eléctrica non poden ser tidas en conta por non se daren as condicións previstas no artigo 57.B da devandita lei e no artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública, o que leva implícita a necesidade de ocupa-los bens ou de adquiri-los dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>A Coruña, 5 de xuño de 2001.</p>
<p>Jesús Espada Martínez</p>
<p>Delegado provincial da Coruña</p>

