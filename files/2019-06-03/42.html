---
date: '2019-06-03'
id: G0426-160519-0007
page: 26950
number: 103
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de maio de 2019, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común (MVMC) Arriba e A Chá, na parroquia
  de Franqueán, do concello do Corgo (expediente 3D/2016).
range: Anuncio
url: >-
  https://www.xunta.gal/dog/Publicados/2019/20190603/AnuncioG0426-160519-0007_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á nova proposta de deslindamento do MVMC Arriba e A Chá con propiedades particulares, presentada o 23.4.2019 pola comunidade de Franqueán, que supón unha modificación substancial da presentada o 2.9.2016.</p>
    <p>Con data do 9.5.2019 o Servizo de Montes de Lugo emitiu un informe favorable ao considerar que non existe menoscabo da integridade do MVMC, de acordo cos planos que figuran no anexo.</p>
    <p>Contra a proposta de deslindamento, no prazo dun mes, que comezará a contarse a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 13 de maio de 2019</p>
    <footer><p>A xefa territorial de Lugo<br>P.S. (Resolución do 13.2.2017)<br>Manuel Corujo González<br>Xefe do Servizo de Gandaría</p></footer>

