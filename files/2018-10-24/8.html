---
date: '2018-10-24'
id: G0534-181018-0002
page: 46922
number: 203
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN conxunta do 17 de outubro de 2018, da Dirección Xeral de Centros e
  Recursos Humanos e da Dirección Xeral de Educación, Formación Profesional e
  Innovación Educativa, pola que se modifica a Resolución do 4 de febreiro de
  1998, da Dirección Xeral de Centros e Inspección Educativa, pola que se
  establece o procedemento de elección, constitución, renovación e substitución
  dos membros das xuntas provinciais de directores de centros de ensino non
  universitario.
range: Resolución
url: >-
  https://www.xunta.gal/dog/Publicados/2018/20181024/AnuncioG0534-181018-0002_gl.html
---
<p>A Orde do 10 de decembro de 1997 creou e regulou as xuntas provinciais de directores de centros de ensino non universitario.</p>
    <p>A Orde do 11 de novembro de 1999 creou e regulou a Xunta Autonómica de Directores de Centros de Ensino non Universitario e modificou a devandita Orde do 10 de decembro de 1997.</p>
    <p>A Resolución do 4 de febreiro de 1998, da Dirección Xeral de Centros e Inspección Educativa, pola que se establece o procedemento de elección, constitución, renovación e substitución dos membros das xuntas provinciais de directores de centros de ensino non universitario, recolle no seu artigo primeiro que a elección dos directores que formarán parte das citadas xuntas provinciais se efectuará nas datas fixadas pola Consellería de Educación e Ordenación Universitaria coincidindo coa renovación dos consellos escolares no ámbito da Comunidade Autónoma de Galicia.</p>
    <p>A Resolución conxunta do 17 de novembro de 2000, da Secretaría Xeral e da Dirección Xeral de Centros e Inspección Educativa, pola que se establece o procedemento de elección, constitución, renovación e substitución dos membros da Xunta Autonómica de Directores de Centros de Ensino non Universitario, recolle no seu artigo primeiro que a elección dos directores que formarán parte da Xunta Autonómica de Directores de Centros de Ensino non Universitario se efectuará a continuación do proceso de renovación das xuntas provinciais de directores, nas datas fixadas pola Consellería de Cultura, Educación e Ordenación Universitaria.</p>
    <p>A Consellería de Educación, Universidade e Formación Profesional iniciou un proceso de revisión e actualización da normativa reguladora tanto das xuntas provinciais como da Xunta Autonómica de Directores de Centros de Ensino non Universitario. </p>
    <p>Estas direccións xerais, en uso das atribucións expresadas na disposición derradeira primeira da Orde do 10 de decembro de 1997 e na disposición derradeira primeira da Orde do 11 de novembro de 1999,</p>
    <h2>RESOLVEN:</h2>
    <p>Artigo 1. <em>Modificación da Resolución do 4 de febreiro de 1998, da Dirección Xeral de Centros e Inspección Educativa, pola que se establece o procedemento de elección, constitución, renovación e substitución dos membros das xuntas provinciais de directores de centros de ensino non universitario</em></p>
    <p>A Resolución do 4 de febreiro de 1998, da Dirección Xeral de Centros e Inspección Educativa, pola que se establece o procedemento de elección, constitución, renovación e substitución dos membros das xuntas provinciais de directores de centros de ensino non universitario queda redactada como segue: </p>
    <p>Un. O parágrafo primeiro do artigo primeiro queda redactado como segue:</p>
    <p>«A elección dos directores que formarán parte das xuntas provinciais de directores de centros de ensino non universitario, e a constitución delas, efectuarase nas datas fixadas pola Consellería de Educación, Universidade e Formación Profesional».</p>
    <p>Disposición transitoria primeira. <em>Permanencia como integrantes nas xuntas</em></p>
    <p>As persoas representantes que deberían ser substituídas polo remate do período de tempo para o que foron elixidas permanecerán como integrantes das xuntas ata que se produza a próxima convocatoria de elección dos membros das xuntas provinciais e da Xunta Autonómica de Directores de Centros de Ensino non Universitario.</p>
    <p>Disposición transitoria segunda. <em>Baixas</em></p>
    <p>No caso das baixas temporais, das baixas de representantes por deixaren de reunir os requisitos necesarios para pertenceren á xunta ou por calquera outra circunstancia, estarase ao establecido no artigo 9 da Resolución do 4 de febreiro de 1998 e no artigo 9 da Resolución do 17 de novembro de 2000.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de outubro de 2018</p>
    <table>
     <tbody>
      <tr>
       <td>José Manuel Pinal Rodríguez
        Director xeral de Centros&lt;br&gt;e Recursos Humanos</td>
       <td>Manuel Corredoira López
        Director xeral de Educación, Formación Profesional e Innovación Educativa</td>
      </tr>
     </tbody>
    </table>

