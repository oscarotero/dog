---
date: '2018-10-24'
id: G0003-161018-0003
page: 46929
number: 203
agency: Servizo Galego de Saúde
section: III. Outras disposicións.
title: >-
  RESOLUCIÓN do 8 de outubro de 2018 pola que se dá publicidade dunha encomenda
  de xestión á Axencia Galega de Infraestruturas para acometer a execución das
  obras de construción do Centro Integral de Saúde do Barrio da Residencia
  (Lugo).
range: Resolución
url: >-
  https://www.xunta.gal/dog/Publicados/2018/20181024/AnuncioG0003-161018-0003_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución da Presidencia do organismo autónomo Servizo Galego de Saúde, do 8 de outubro de 2018, pola que se encomenda á Axencia Galega de Infraestruturas a xestión das actuacións para acometer a execución das obras de construción do Centro Integral de Saúde do Barrio da Residencia (Lugo).</p>
    <p>– Actividade: encargar á Axencia Galega de Infraestruturas a xestión para acometer a execución das obras de construción do Centro Integral de Saúde do Barrio da Residencia (Lugo), que comprenderán a reconversión do antigo Hospital Materno Infantil de Lugo en Centro de Saúde Mental, Centro de Saúde, PAC e Base do 061, así como a dotación de infraestruturas e servizos necesarios ou convenientes para o seu óptimo funcionamento.</p>
    <p>– Natureza e alcance da xestión encomendada: o encargo ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día seguinte á sinatura da encomenda ata a data de finalización do prazo de garantía das obras.</p>
    <p>Santiago de Compostela, 8 de outubro de 2018</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

