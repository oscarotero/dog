---
date: '1997-09-08'
id: A38E
page: 8
number: 172
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de agosto de 1997 pola que se ordena a publicación do Acordo
  do Consello da Xunta de Galicia do 25 de agosto de 1997, polo que se aproba a
  relación de postos de traballo da Consellería de Economía e Facenda.
range: Resolución
url: 'https://www.xunta.gal/dog/Publicados/1997/19970908/AnuncioA38E_gl.html'
---
<p>A Lei 11/1996, do 30 de decembro, de presupostos xerais da Comunidade Autónoma de Galicia, nos seus artigos 45 e seguintes atribúe á Consellería de Economía e Facenda novas competencias en materia de xestión recadatoria e establece determinados órganos para a súa execución.</p>
<p>Posteriormente o Decreto 13/1997, do 23 de xaneiro, polo que se establece a estructura orgánica da Consellería de Economía e Facenda (DOG nº 22, do 3 de febreiro de 1997, corrección de erros DOG nº 33, do 18 de febreiro de 1997), modifica a estructura orgánica tanto dos servicios centrais como periféricos da dita consellería, o que fai necesario aprobar unha nova relación de postos de traballo da Consellería de Economía e Facenda.</p>
<p>Na súa virtude, por proposta da Consellería de Economía e Facenda, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do 25 de agosto de 1997 adoptou o seguinte</p>
<p>ACORDO:</p>
<p>Primeiro.-Aproba-la relación de postos de traballo do persoal funcionario e laboral da Consellería de Economía e Facenda.</p>
<p>Segundo.-Ordena-la publicación da dita relación de potos de traballo no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Quedan sen efecto a relación de postos de traballo da Consellería de Economía e Facenda aprobada con anterioridade.</p>
<p>Visto o acordo adoptado polo Consello da Xunta de Galicia na súa reunión do 25 de agosto de 1997, relativo á aprobación da relación de postos de traballo da Consellería de Economía e Facenda, coa finalidade de cumpri-lo acordo, dispoño que se publique a anterior relación no Diario Oficial de Galicia como anexo a esta resolución.</p>
<p>Santiago de Compostela, 27 de agosto de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<p>CONSELLERÍA DE ECONOMÍA E FACENDA</p>
<p>No DOG nº 227, do 27 de novembro de 1995, nas páxinas 8.687 a 8.702 que publican a relación de postos de traballo da Consellería de Economía e Facenda substitúense tódolos postos de traballo polos seguintes:</p>
<p>Persoal funcionario</p>
<p>Novos códigos de corpos/escalas</p>
<p>Engádese a continuación do código A9.XERAL(ESCALAS FINANZAS os seguintes códigos para as especialidades das ditas escalas:</p>
<p>A9.1 INSPECCIÓN FINANCEIRA E TRIBUTARIA</p>
<p>A9.2 XESTIÓN TRIBUTARIA</p>
<p>A9.3 INTERVENCIÓN</p>
<p>A9.4 TÉCNICA DE INSPECCIÓN FINANCEIRA E TRIBUTARIA</p>
<p>A9.5 TÉCNICA DE XESTIÓN TRIBUTARIA</p>
<p>A9.6 TÉCNICA DE CONTABILIDADE E INTERVENCIÓN</p>
<p>Nova redacción do código 194</p>
<p>de formación específica</p>
<p>Pertenza ás escalas de finanzas, preferentemente especialidade A9.3 e/ou A9.6; no seu defecto outras especialidades das escalas e en último lugar, experiencia en materia económico-financeira (R.I.)</p>
<p>Novo código de formación específica</p>
<p>Engádese a continuación do código 830 o seguinte código:</p>
<p>831.- EXPERIENCIA XESTIÓN ORZAMENTARIA E CONTABILIDADE FINANCEIRA (R.I.)</p>
<p>6678</p>

