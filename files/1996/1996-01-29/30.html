---
date: '1996-01-29'
id: 2CAA
page: 730
number: 20
agency: UNIVERSIDADE DE SANTIAGO DE COMPOSTELA
section: VI. ANUNCIOS
title: >-
  Resolución do 19 de xaneiro de 1996 pola que se anuncia concurso público,
  procedemento aberto, para a contratación da subministración do expediente
  2/1996.
range: Resolución
url: 'https://www.xunta.gal/dog/Publicados/1996/19960129/Anuncio2CAA_gl.html'
---
<p>Expediente número 002/1996.</p>
<p>Obxecto: ordenador servidor. Servicios de información.</p>
<p>Localidade: Santiago de Compostela.</p>
<p>Provincia: A Coruña.</p>
<p>Importe de licitación: 6.350.000 ptas., IVE incluído.</p>
<p>Garantía provisional: 127.000 ptas.</p>
<p>Este expediente foi declarado de tramitación urxente por Resolución do 18 de xaneiro de 1996.</p>
<p>A capacidade de obrar acreditarase de acordo co disposto no prego de cláusulas administrativas.</p>
<p>Solvencia técnica.</p>
<p>A solvencia técnica acreditarase por:</p>
<p>-Relación das principais subministracións efectuadas durante os tres últimos anos, nos que se indique o seu importe, datas e destino público ou privado, á que se incorporarán os correspondentes certificados sobre elas.</p>
<p>-Descrición do equipo técnico e medidas empregadas polo subministrador para asegura-la calidade e os medios de estudio e investigación da empresa.</p>
<p>-Indicación dos técnicos ou das unidades técnicas integradas ou non na empresa, participantes no contrato, especialmente daqueles encargados do control de calidade.</p>
<p>-Mostras, descricións e fotografías dos productos que se van subministrar.</p>
<p>-Certificacións establecidas polos institutos ou servicios oficiais ou homologados encargados do control de calidade e que acrediten a conformidade de artigos ben identificados con referencia a certas especificacións ou normas.</p>
<p>-Control efectuado pola Administración ou, en seu nome, por un organismo competente do Estado no cal o empresario está establecido, sempre que medie acordo do dito organismo, cando os productos que se van subministrar sexan complexos ou a título excepcional deban responder a un fin particular, este control versará sobre as capacidades de pro</p>
<p>ducción e, se fora necesario, de estudio e investigación do empresario, así como sobre as medidas empregadas por este último para controla-la calidade.</p>
<p>Solvencia económica e financeira.</p>
<p>La solvencia económica y financeira se acreditará por:</p>
<p>-Informe de institucións financeiras ou, se é o caso, xustificante da existencia dun seguro de indemnización por riscos profesionais.</p>
<p>-Tratándose de sociedades, presentación de balances, no suposto de que a publicación dos mesmos sexa obrigatoria nos estados nos que aquelas se encontren establecidas.</p>
<p>-Declaración relativa á cifra de negocios global e das obras, subministracións, servicios ou traballos realizados pola empresa no curso dos tres últimos exercicios.</p>
<p>Se por razóns, que se deben xustificar, un empresario non pode facilita-las referencias solicitadas poderá acreditar a súa solvencia económica e financeira por calquera outra documentación considerada como suficiente pola Universidade de Santiago de Compostela.</p>
<p>No suposto de persoas xurídicas dominantes dun grupo de sociedades poderase ter en conta ás sociedades pertencentes ó grupo, para os efectos de acreditación da solvencia económica, financeira e técnica ou profesional, ou da correspondente clasificación, se é o caso, da persoa xurídica dominante, sempre e cando esta acredite que ten efectivamente á súa disposición os medios das ditas sociedades necesarios para a execución do contrato.</p>
<p>Os criterios que se utilizarán para a adxudicación do contrato son:</p>
<p>-Prezo ofertado.</p>
<p>-Calidade, valor técnico e funcionalidade.</p>
<p>-Custo de utilización e mantemento, de ser necesario.</p>
<p>-Servicio de asistencia técnica, posvenda e posibilidade de repostos.</p>
<p>-Prazo de entrega.</p>
<p>A documentación para participar no concurso poderá ser consultada ou retirada na copistería Copynino, Xeneral Pardiñas, 2, Galerías, Santiago de Compostela.</p>
<p>As propostas presentaranse nos rexistros xerais da universidade (Rectorado, praza do Obradoiro, s/n, Santiago de Compostela, ou no rexistro do Campus Universitario de Lugo, situado no polígono de Fingoi, s/n, pavellón 4 do complexo da Facultade de Veterinaria de Lugo).</p>
<p>O prazo de presentación das proposicións, rematará ás 14 horas do décimo terceiro día natural, contado a partir do seguinte ó da publicación desta resolución no Diario Oficial de Galicia.</p>
<p>A mesa de contratación reunirase o terceiro día seguinte ó de finalización do prazo de presentación de proposicións, se este día fose inhábil ou sábado, reunirase o seguinte día hábil, ás 13 horas da mañá, na sala de xuntas da Casa da Balconada, Rúa Nova, 6, Santiago de Compostela.</p>
<p>Santiago de Compostela, 19 de xaneiro de 1996.</p>
<p>P.D. (R. 14-2-1995)</p>
<p>Manuel Castro Cotón</p>
<p>Vicerrector de Asuntos Económicos</p>
<p>233</p>

