---
date: '1996-03-05'
id: 3DEA
page: 1
number: 46
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Corrección de erros.-Decreto 307/1995, do 13 de xullo, polo que se crea o
  Consello Asesor de Telecomunicacións e Audiovisual de Galicia e se establece a
  súa composición e o seu réxime de funcionamento.
range: Corrección
url: 'https://www.xunta.gal/dog/Publicados/1996/19960305/Anuncio3DEA_gl.html'
---
<p>Advertidos outros erros no devandito decreto, publicado no DOG nº 230, do xoves, 30 de novembro de 1995, cómpre face-las seguintes correccións:</p>
<p>-Na páxina 9.101, no artigo 1º, nas liñas segunda e terceira, onde di: «... é o máximo órgano do asesor do Goberno da Comunidade Autónoma ...», debe dicir: «... é o máximo órgano asesor do Goberno da Comunidade Autónoma ...».</p>
<p>-Na páxina 9.102, no punto 3 do artigo 3º e nos dous primeiros parágrafos, exprésanse os membros do consello que representarán as tres universidades de Galicia como especialistas en temas de telecomunicación e en temas de audiovisual.</p>
<p>Ámbolos dous parágrafos substitúense polo seguinte texto:</p>
<p>«Un representante por cada unha das tres universidades de Galicia, especialistas en temas de telecomunicación e audiovisual, designados polo presidente do consello asesor, a proposta de cada un dos respectivos rectores».</p>
<p>-Na páxina 9.103, no artigo sétimo, onde di: «O Pleno do Consello reunirase unha vez ó semestre en sesión ordinaria...», debe dicir: «O Pleno do Consello reunirase unha vez ó ano en sesión ordinaria...».</p>
<p>0950</p>

