---
date: '1996-03-21'
id: 46D2
page: 2
number: 58
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 14 de febreiro de 1996 pola que se convoca o V concurso Pelegrín de
  composición de panxoliñas ou cantos de Nadal.
range: Orde
url: 'https://www.xunta.gal/dog/Publicados/1996/19960321/Anuncio46D2_gl.html'
---
<p>O fenómeno xacobeo constitúe un acto de singular transcendencia no acervo histórico cultural galego.</p>
<p>Co fin de promocionalo e dar a coñecela nosa herdanza folclórica, faise preciso elaborar un programa de actividades culturais que poñan especial énfases na continuidade das tradicións desta terra, mediante a convocatoria de premios, concursos e mostras.</p>
<p>Por todo isto, a Consellería de Cultura, a través da Dirección Xeral de Promoción do Camiño, creada polo Decreto 291/1993 ,de 11 de decembro, e no uso das competencias conferidas polo Decreto 49/1994, de 4 de febreiro, de estructura orgánica da Consellería de Cultura, convoca o V concurso Pelegrín de composicións de panxoliñas ou cantos de Nadal. Para tal fin,</p>
<p>DISPOÑO:</p>
<p>Artigo 1º</p>
<p>A Consellería de Cultural convoca o V concurso Pelegrín de composición de panxoliñas ou cantos de Nadal dacordo coas bases que figuran no anexo da presente orde.</p>
<p>Artigo 2º</p>
<p>O xurado que resolverá o premio terá a seguinte composición:</p>
<p>Presidente: o director xeral de Promoción do Camiño de Santiago, ou persoa en quen delegue.</p>
<p>Vocais: tres persoas de recoñecido prestixio na materia, nomeadas polo conselleiro de Cultura.</p>
<p>Secretario: un representante da Dirección Xeral de Promoción do Camiño de Santiago.</p>
<p>Artigo 3º</p>
<p>O libramento da contía deste premio farase con cargo á aplicación orzamentaria 10.04.121A.640.0 dos presupostos xerais da Comunidade Autónoma de Galicia para 1996.</p>
<p>Disposición adicional</p>
<p>Facúltase o director xeral de Promoción do Camiño de Santiago para que dicte as disposicións oportunas para o adecuado desenvolvemento da presente orde.</p>
<p>Disposición derradeira</p>
<p>A presente orde entrará en vigor ó día seguinte ó da súa publicación no Diario Oficial de Galicia.</p>
<p>Santiago de Compostela, 14 de febreiro de 1996.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>ANEXO</p>
<p>Bases que rexen a convocatoria do V concurso Pelegrín de composición de panxoliñas ou cantos de Nadal</p>
<p>Primeira.-Poderán optar a este premio tódolos compositores de panxoliñas ou cantos de Nadal inéditos en letra e música, que versen ou garden relación co fenómeno xacobeo.</p>
<p>Segunda.-As composicións terán que cumpri-los seguintes requisitos:</p>
<p>a) Ser de creación propia e inéditas en letra e música.</p>
<p>b) Estar escritas en galego.</p>
<p>c) Estar adaptadas a coral.</p>
<p>d) Ter unha duración mínima de tres minutos e máxima de cinco.</p>
<p>Terceira.-O autor enviará a partitura do canto, antes do 30 de setembro de 1996, á Consellería de Cultura, Dirección Xeral de Promoción do Camiño de Santiago, edificios administrativos San Caetano, bloque 3, 15771 Santiago de Compostela.</p>
<p>Cuarto.-Cada compositor poderá presenta-lo nº de obras que desee. As partituras deberán ser claras, lexibles, sen equívocos nin riscaduras, escritas con tinta negra e coas páxinas numeradas.</p>
<p>Quinta.-As composicións deberán presentarse por triplicado e incluirán ademais, un orixinal das partituras dos diferentes instrumentos e da parte do coro.</p>
<p>Presentaranse nun sobre pechado e cun lema. Noutro sobre pechado incluirase o nome do autor, enderezo, teléfono, copia do DNI, breve currículum vitae e título da obra. Este sobre só se abrirá no caso de que a obra resulte premiada. Os participantes</p>
<p>que presenten varias obras, terán que facelo en sobres separados e con lemas distintos.</p>
<p>Sexta.-Concederanse os seguintes premios:</p>
<p>-Un primeiro premio de 330.000 (trescentas trinta mil) pesetas e trofeo.</p>
<p>-Un segundo premio de 200.000 (duascentas mil) pesetas e placa conmemorativa.</p>
<p>-Un terceiro premio de 135.000 (cento trinta e cinco mil) pesetas e placa conmemorativa.</p>
<p>Sétima.-O premio poderá ser outorgado de forma compartida a dous composicións ou declararse deserto. Do mesmo modo, sempre a xuízo do xurado, poderán concederse ata un máximo de tres mencións honoríficas.</p>
<p>Oitava.-Nun acto que se celebrará nunha localidade dos camiños de Santiago, na segunda quincena de decembro do presente ano, lerase a decisión do xurado e procederase á entrega de premios. Neste acto interpretaranse as obras premiadas nas anteriores edicións.</p>
<p>Novena.-As obras premiadas pasarán a ser propiedade da Consellería de Cultura, quen poderá publicalas e utilizalas dentro dos seus plans de actuación cultural.</p>
<p>Décima.-A participación no presente concurso implica a aceptación das súas bases.</p>
<p>A organización resolverá calquera dúbida que poida xurdir nos aspectos non considerados especificamente nas bases, sen que, en ningún caso, poida haber contradicción co disposto nelas.</p>
<p>9601727</p>

