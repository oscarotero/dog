---
date: '1996-02-01'
id: '2E86'
page: 835
number: 23
agency: XULGADO DE PRIMEIRA INSTANCIA E INSTRUCCIÓN DE NEGREIRA
section: V. ADMINISTRACIÓN DE XUSTIZA
title: Edicto (209/1995).
range: Edicto
url: 'https://www.xunta.gal/dog/Publicados/1996/19960201/Anuncio2E86_gl.html'
---
<p>En cumprimento do acordado por resolución do día da data, dictada polo xuíz de Primeira Instancia e Instrucción de Negreira (A Coruña), faise saber que neste xulgado se tramita expediente de xurisdicción voluntaria, baixo o nº 209/1995, promovido por Emérita Manteiga López, sobre declaración de falecemento de Manuel, Pedro e Felipe López Carballo, que emigraron a Cuba no ano 1915, sen que desde entón se volvese ter noticia ningunha deles.</p>
<p>Manuel López Carballo naceu o 11 de novembro de 1880 en Ordoeste (A Baña), fillo lexítimo de Pedro e de Ramona, polo que actualmente tería 115 anos. Pedro López Carballo naceu o 20 de agosto de 1883 en Jerez de la Frontera, fillo lexítimo de Pedro e de Ramona, polo que actualmente tería 112 anos. Felipe López Carballo naceu o 8 de novembro de 1888 en Jerez de la Frontera, fillo lexítimo de Pedro e Ramona, polo que actualmente tería 107 anos.</p>
<p>O que para os fins previdos nos artigos 2.042 e seguintes da Lei de axuizamento civil, en relación cos 193 e concordantes do Código Civil, faise público mediante o presente edicto, o cal se publicará no Boletín Oficial del Estado e Diario Oficial de Galicia por dúas veces e cun intervalo de quince días, para os efectos legais e para que calquera persoa que o considere oportuno poida comparecer ante este xulgado para ser oída no mencionado expediente.</p>
<p>Dado en Negreira o vinteoito de novembro de mil novecentos noventa e cinco.</p>
<p>O xuíz</p>
<p>Rubricado</p>
<p>O secretario</p>
<p>Rubricado</p>
<p>0012</p>

