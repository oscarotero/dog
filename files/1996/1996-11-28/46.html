---
date: '1996-11-28'
id: BFCE
page: 10
number: 233
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 31 de outubro de 1996, da Xefatura de Servicio de Estructuras e
  Desenvolvemento Rural da Coruña, da aprobación do acordo de concentración
  parcelaria da zona de Rodeiro-Bandoxa (Oza dos Ríos-A Coruña).
range: Aviso
url: 'https://www.xunta.gal/dog/Publicados/1996/19961128/AnuncioBFCE_gl.html'
---
<p>Ponse en coñecemento dos interesados na concentración parcelaria da zona de Rodeiro-Bandoxa (Oza dos Ríos-A Coruña), declarada de utilidade pública e urxente execución polo Decreto 2124/1980, do 29 de agosto (BOE nº 246, do 13 de outubro de 1980).</p>
<p>Primeiro.-Con data 30 de xullo de 1996, o director xeral de Estructuras e Desenvolvemento Rural da Coruña, aprobou o acordo de concentración da zona de Rodeiro-Bandoxa (Oza dos Ríos-A Coruña), logo de introducir no proxecto as modificacións oportunas en vista do resultado da enquisa deste último.</p>
<p>Segundo.-O acordo de concentración, estará exposto ó público no concello de Oza dos Ríos e nos lugares de costume da parroquia durante trinta días hábiles, contados desde o seguinte ó da última publicación desta resolución no Diario Oficial de Galicia e no BOP.</p>
<p>Terceiro.-No prazo de trinta días que se din, cabe interpoñer recurso de alzada ante o conselleiro de Agricultura, Gandería e Montes, podendo os recorrentes presenta-lo recurso na Xefatura de Servicio de Estructuras e Desenvolvemento Rural (edificio administrativo de Monelos, s/n, 6ª Planta, A</p>
<p>Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacións que procedan, e, se é o caso, a persoa residente nel a quen teñan que facerse as notificacións.</p>
<p>Advírtese, ademais, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Ley de concentración parcelaria para Galicia).</p>
<p>A Coruña, 31 de outubro de 1996.</p>
<p>Rogelio del Valle Muñoz-Cobo</p>
<p>Xefe de Servicio de Estructuras e Desenvolvemento Rural da Coruña</p>
<p>8753</p>

