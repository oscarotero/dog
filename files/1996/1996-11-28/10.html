---
date: '1996-11-28'
id: BF32
page: 10
number: 233
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 5 de novembro de 1996 que modifica a delegación das funcións en
  determinados órganos universitarios.
range: Resolución
url: 'https://www.xunta.gal/dog/Publicados/1996/19961128/AnuncioBF32_gl.html'
---
<p>Por Resolución do 14 de febreiro de 1995 (DOG do 28 de abril) deléganse funcións en determinados órganos universitarios.</p>
<p>No punto 6) do apartado g) do artigo 4 delégase no vicerrector de estudiantes a convocatoria e resolución de bolsas para a exención de prezos públicos no terceiro ciclo.</p>
<p>Nembargantes, parece agora máis axeitado que esta función a desempeñe o vicerrector de investigación e do terceiro ciclo, polo que se modifica o artigo da antedita resolución como se indica no anexo desta resolución.</p>
<p>Santiago de Compostela, 5 de novembro de 1996.</p>
<p>Darío Villanueva Prieto</p>
<p>O Rector da Universidade de Santiago de Compostela</p>
<p>ANEXO</p>
<p>Cuarto.-En particular, ademais das competencias propias de cada vicerrectorado, delégase especificamente:</p>
<p>a) Quedan delegadas no vicerrector de Asuntos Económicos as facultades que en materia de contratación administrativa corresponden legalmente ó rector da Universidade de Santiago de Compostela, incluíndo a formalización dos contratos de obras, servicios e subministracións que efectúa esta universidade.</p>
<p>-Exceptúanse da delegación outorgada no apartado anterior:</p>
<p>1. As impugnacións que se presenten contra o procedemento de adxudicación.</p>
<p>2. O acto definitivo de revogación ou de resolución dos contratos administrativos, tralo procedemento instruído para o efecto.</p>
<p>3. A execución forzosa, tras apercibimento, dos actos que se deriven da contratación administrativa.</p>
<p>-Así mesmo, quedan delegadas no vicerrector de Asuntos Económicos, as atribucións conferidas ó</p>
<p>rector como membro e presidente da mesa de contratación a que se refiren os artigos 239.2º dos Estatutos da universidade de Santiago de Compostela e o 7.1º e 2º do Regulamento de contratación da universidade.</p>
<p>b) Quedan delegadas no vicerrector de Profesorado:</p>
<p>1.-A convocatoria de prazas de persoal docente contratado.</p>
<p>2.-O nomeamento dos tribunais de persoal docente contratado así como a apreciación de causas que impidan a actuación dos membros, coa excepción da apreciación das causas de abstención e recusación.</p>
<p>3.-A aprobación de listas definitivas e provisionais de persoal docente titular e contratado.</p>
<p>4.-A presidencia da Comisión de Revisión.</p>
<p>5.-O nomeamento de profesorado interino e contratado así como a sinatura dos contratos.</p>
<p>6.-A concesión de permisos e licencias do persoal non delegadas ós decanos, directores de centros, e directores de departamentos.</p>
<p>7. Tódolos actos derivados da xestión e tramitación dos procedementos de xubilación do persoal docente.</p>
<p>8. A tramitación de procedementos seguidos ante a Seguridade Social ou MUFACE do persoal docente.</p>
<p>9. Proposta e informe sobre autorización ou recoñecemento de compatibilidade do persoal docente cando lle corresponda a súa resolución ó rector.</p>
<p>1O. A comunicación de resolucións rectorais en materia de persoal docente.</p>
<p>11. O recoñecemento de trienios e a comunicación da concesión do complemento específico singular por méritos docentes.</p>
<p>12. Todos aqueles actos relativos á situación administrativa do persoal docente que non figuren atribuídos a outros órganos universitarios.</p>
<p>c) Delégase no vicerrector de Investigación e Terceiro Ciclo:</p>
<p>1. Proposta, formalización, e contratos de proxectos europeos.</p>
<p>2. Solicitude de proxectos PETRI.</p>
<p>3. En materia de contratos, informes e cursos dos artigos 11 e 45 da LRU:</p>
<p>3.1 Follas resumo e autorizacións de actividades aprobadas pola Comisión de Convenios e Cursos.</p>
<p>3.2 Nomeamentos de bolseiros.</p>
<p>3.3 Nomeamentos de P.A.S. colaborador.</p>
<p>3.4 Autorización de pagamentos a profesores e persoal investigador por actividade investigadora.</p>
<p>4. Nomeamento de tribunais de teses de doutoramento.</p>
<p>5. Convocatorias de axudas para investigación propias do vicerrectorado e a súa resolución.</p>
<p>6. Solicitudes e informes para as convocatorias doutros organismos.</p>
<p>7. Informes anuais e finais dos proxectos de investigación.</p>
<p>8. Informes de seguimento das subvencións para adquisicións de infraestructura.</p>
<p>9. Formalización de pólizas de seguros de accidentes dos bolseiros.</p>
<p>10. Convocatoria e resolución de bolsas para a exención de prezos públicos no terceiro ciclo.</p>
<p>d) Queda delegada no vicerrector de Coordinación do Campus de Santiago de Compostela:</p>
<p>1. A Presidencia da Comisión Electoral e a execución das súas resolucións.</p>
<p>2. A xestión, dirección e coordinación do Plan Estratéxico de Comunicacións da Universidade de Santiago de Compostela no Campus de Santiago de Compostela.</p>
<p>e) Queda delegada no vicerrector de Extensión Cultural e Servicios á Comunidade Universitaria:</p>
<p>1. A convocatoria dos cursos de verán para estranxeiros, así como a súa acreditación.</p>
<p>2. Xestión e coordinación da gardería universitaria (Escola Infantil Breogán) así como a resolución das reclamacións en materia de admisión.</p>
<p>3. Convocatoria e resolución de axudas ou subvencións para asociacións culturais, así como resolución das reclamacións contra estas.</p>
<p>4. Convocatoria de campionatos deportivos.</p>
<p>5. Fixación de tarifas por servicios deportivos.</p>
<p>f) Queda delegada no vicerrector de Relacións Exteriores e Proxección Universitaria:</p>
<p>1. Tódalas competencias relacionadas con programas europeos e de intercambio internacional.</p>
<p>2. A coordinación e xestión da celebración do V Centenario da Universidade de Santiago de Compostela.</p>
<p>g) Quedan delegadas no vicerrector de Estudiantes:</p>
<p>1. A convocatoria e resolucións relativas ó proceso de selección no S.R.I.</p>
<p>2. As resolucións das reclamacións do S.R.I.</p>
<p>3. A presidencia do xurado nas bolsas da convocatoria xeral do MEC.</p>
<p>4. A representación da USC nos procesos selectivos de bolsas compensatorias da Xunta de Galicia.</p>
<p>5. Representante da USC nos procesos selectivos de bolsas doutros organismos, destinadas a estudiantes.</p>
<p>6. SUPRIMIDO</p>
<p>7. Convocatoria e resolución de bolsas colaboración do SRI.</p>
<p>8. Convocatoria e resolución doutras bolsas convocadas polo Vicerrectorado de Estudiantes.</p>
<p>9. Responsable da Universidade de Santiago de Compostela perante a Oficina para a Prestación Social Substitutoria.</p>
<p>10. Convocatoria e resolución de axudas de promoción de asociacionismo de estudiantes, así como a resolución das reclamacións contra estas.</p>
<p>h) Quedan delegadas no vicerrector de Ordenación Académica e Titulacións:</p>
<p>1. Resolucións de peticións, reclamacións ou recursos en materia de alumnado sobre as que non estea delegada a competencia ou a sinatura noutros órganos ou unidades administrativas.</p>
<p>2. Autorización de traslados de campus do persoal docente universitario.</p>
<p>3. Xestión, coordinación e aprobación do P.D.A. dos Centros e do P.O.D. dos departamentos universitarios.</p>
<p>4. Resolución de reclamacións en materia de confección do P.O.D.</p>
<p>5. Coordinación dos procesos de elaboración, modificación e implantación dos plans de estudio na Universidade de Santiago de Compostela.</p>
<p>6. Xestión e coordinación na aprobación e desenvolvemento das ensinanzas conducentes a titulacións propias da Universidade de Santiago de Compostela.</p>
<p>7. As accións e procesos derivados da política de formación de persoal docente.</p>
<p>i) Delégase no vicerrector de Coordinación do Campus de Lugo:</p>
<p>1. A xestión e organización de actividades culturais e deportivas en Lugo.</p>
<p>2. O Plan Estratéxico de Comunicacións da Universidade de Santiago de Compostela en Lugo.</p>
<p>k) Delégase no secretario xeral:</p>
<p>1. A sinatura dos certificados supletorios dos títulos académicos.</p>
<p>2. Certificación de actos presuntos.</p>
<p>3. Resolución de peticións de carácter xeral que non sexan competencia propia ou delegada doutros órganos universitarios.</p>
<p>4. O asinamento das resolucións motivadas que se dicten autorizando ou denegando a rectificación das actas académicas.</p>
<p>8770</p>

