---
date: '1996-01-23'
id: 2A5A
page: 610
number: 16
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 10 de xaneiro de 1996 pola que se anuncia, polo sistema de
  concurso de proxecto e obra, a obra declarada de urxencia: Facultade de
  Socioloxía da Universidade da Coruña.
range: Resolución
url: 'https://www.xunta.gal/dog/Publicados/1996/19960123/Anuncio2A5A_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de proxecto e obra, da obra declarada de urxencia que se cita:</p>
<p>-Facultade de Socioloxía da Universidade da Coruña.</p>
<p>Orzamento de licitación: 864.640.800 ptas. (oitocentos sesenta e catro millóns seiscentas corenta mil oitocentas pesetas).</p>
<p>Prazo de execución: 30 meses.</p>
<p>Clasificación requirida: grupo C, categoría E</p>
<p>Exposición de pregos: o prego de cláusulas administrativas particulares e prescripcións técnicas estarán de manifesto na Subdirección Xeral de Construccións e Equipamento, secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das dez a catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións: comezará o día seguinte ó da publicación da presente resolución no DOCE e rematará o día 2 de marzo ás 14 horas.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, haberá que aterse ó disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2, 8.3, 8.4 e 8.5 do prego das administrativas particulares.</p>
<p>Exame da documentación: a mesa de contratación, cualificará as documentacións presentadas e publicará a continuación no taboleiro de anuncios desta consellería, o resultado da devandita cualificación, co fin de que se emenden, dentro do prazo que se indique, os defectos materiais observados na documentación.</p>
<p>Apertura de proposicións: realizaraa a mesa de contratación o día 8 de marzo de 1996 ás 12 horas na sala de xuntas desta consellería.</p>
<p>O importe deste anuncio correrá por conta da empresa adxudicataria.</p>
<p>Santiago de Compostela, 10 de xaneiro de 1996.</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>9600203</p>

