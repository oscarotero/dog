---
date: '1996-01-23'
id: 2A22
page: 588
number: 16
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de novembro de 1995, da Delegación Provincial de Lugo, pola
  que se dispón a inscrición no rexistro e a publicación no Diario Oficial de
  Galicia do convenio colectivo de ámbito provincial para a empresa Reparaciones
  y Montajes Galicia, S.A. (Reymogasa).
range: Resolución
url: 'https://www.xunta.gal/dog/Publicados/1996/19960123/Anuncio2A22_gl.html'
---
<p>Visto o texto do convenio colectivo para a empresa Reparaciones y Montajes Galicia, S.A. (Reymogasa) (código 2700462), da provincia de Lugo, asinado o día 16 de outubro de 1995, pola representación da mentada empresa e a dos seus traballadores, e de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Lugo, 6 de novembro de 1995.</p>
<p>Manuel Bande Díaz</p>
<p>Delegado provincial de Lugo</p>
<p>Acta de outorgamento</p>
<p>Asistentes</p>
<p>-Pola empresa:</p>
<p>José A. Corral Leciñana</p>
<p>Luis A. Fernánez Lozano</p>
<p>-Polos traballadores:</p>
<p>Xosé R. Maseda Blanco</p>
<p>Juan José Lozano Villares</p>
<p>Jesús Mª Gayol Rey</p>
<p>Angel Pérez Blanco</p>
<p>Francisco Cazón Pardo</p>
<p>Francisco Rodríguez Vázquez</p>
<p>Andrés González García</p>
<p>José M. Pérez Méndez</p>
<p>Jesús A. Castro Aguiar</p>
<p>En San Cibrao (Lugo), o dezaseis de outubro de mil novecentos noventa e cinco, reunida a comisión deliberadora, integrada polos membros arriba relacionados, apróbase por unanimidade o texto articulado do convenio colectivo para o ano 1995-96 da empresa Reparaciones y Montajes Galicia, S.A. (Reymogasa), centro de traballo de San Cibrao (Lugo), que se inclúe como anexo á presente acta de outorgamento, e será remitido á autoridade laboral para a súa publicación, se procede, no BOP, acordándose, non obstante, proceder á súa aplicación sen esperar esta formalidade.</p>
<p>E en proba de conformidade, asinan esta acta tódolos membros da comisión, no lugar e data indicados no encabezamento.</p>
<p>Convenio colectivo da empresa Reparaciones y Montajes Galicia, S.A. (Reymogasa), para o seu centro de traballo de San Cibrao (Lugo)</p>
<p>Capítulo primeiro</p>
<p>Ámbito de aplicación</p>
<p>Artigo 1º.-Ámbito territorial.</p>
<p>Este convenio colectivo de traballo regula as condicións de traballo entre a empresa Reymogasa e o seu persoal do centro de traballo de San Cibrao (Lugo).</p>
<p>Artigo 2º.-Ámbito persoal.</p>
<p>Afecta este convenio a tódolos traballadores da empresa que prestan os seus servicios na actualidade no centro de traballo de San Cibrao (Lugo), así como ós que ingresen nel durante a súa vixencia, ben sexa por traslado doutros centros ou por contratación directa, con excepción do persoal considerado como fóra de convenio.</p>
<p>Artigo 3º.-Ámbito temporal.</p>
<p>O presente convenio subscríbese por dous anos, con vixencia desde o día un de xaneiro de mil novecentos noventa e cinco ata o trinta e un de decembro de mil novecentos noventa e seis.</p>
<p>Extinguido o prazo de vixencia, entenderase denunciado polas partes na forma que establece a lei. O comité de empresa presentaralle a esta un anteproxecto dun novo convenio, antes do día un de novembro de mil novecentos noventa e seis e a negociación do mesmo iniciarase non máis tarde do día un de febreiro de mil novecentos noventa e sete.</p>
<p>Capítulo segundo</p>
<p>Cláusulas xenéricas</p>
<p>Artigo 4º.-Vinculación á totalidade.</p>
<p>As condicións pactadas neste convenio forman un todo orgánico e indivisible e, para efectos da súa aplicación práctica, serán consideradas no seu conxunto, en cómputo global.</p>
<p>Artigo 5º.-Condicións máis beneficiosas.</p>
<p>Respectaranse as condicións máis beneficiosas que, a título persoal, puidese ter calquera traballador afectado por este convenio.</p>
<p>Artigo 6º.-Cláusula de compensación e absorción.</p>
<p>As remuneracións que se establecen neste convenio substitúen e compensan no seu conxunto tódalas retribucións e emolumentos de carácter salarial que viñese devengando o persoal con anterioridade á entrada en vigor do presente convenio xa o fose por virtude do disposto na xa derrogada ordenanza de traballo siderometalúrxica, disposicións laborais concordantes, convenios colectivos anteriores, regulamentos de réxime interno, pacto individual ou concesión graciable da empresa, sen que en ningún caso o traballador poida sufrir diminución na retribución global que viñese desfrutando.</p>
<p>Capítulo terceiro</p>
<p>Xornadas e descansos</p>
<p>Artigo 7º.-Xornada de traballo.</p>
<p>Para o ano 1995 a duración máxima da xornada ordinaria efectiva de traballo será de 1.797 horas.</p>
<p>Para 1996 rexerá a prevista, se é o caso, no Convenio Provincial de Lugo, para as industrias de siderometalúrxia.</p>
<p>Non obstante, tendo en conta as razóns de orde funcional e organizativa que vinculan a empresa coa principal, considérase como xornada ordinaria a desta, para os traballadores que presten os seus servicios neste centro, asumíndose como propios os horarios e xornada da empresa principal, e os excesos desta consideraranse como xornada extraordinaria, podendo compensarse con descansos ou mediante a retribución extraordinaria correspondente.</p>
<p>No suposto de que algún traballador non puidese, por razóns de mobilidade funcional ou por outras causas non imputables a el, chegar a realiza-la xornada anual ordinaria, non poderá ser obrigado a completa-la devandita xornada nin deducirse da súa nómina o importe das horas non traballadas. Pola contra, se algún traballador fose desprazado ou trasladado por necesidades de servicio, cos trámites legais previos, a outro centro de traballo no que rexa a xornada de 1.797 horas anuais, ou outra superior á establecida como xornada ordinaria no centro de traballo de San Cibrao, estará obrigado a realizar tal xornada superior sen incremento ningún da retribución pactada neste convenio e sen prexuízo das restantes garantías previstas na lei.</p>
<p>Este artigo terá vixencia en anos sucesivos.</p>
<p>Artigo 8º.-Traballo en días festivos.</p>
<p>O persoal a quendas que, como consecuencia do seu réxime de traballo, deba traballar en días festivos, traballará nos ditos festivos dentro do cómputo da xornada anual ordinaria e percibirá, ademais do salario ordinario, un complemento salarial de contía igual á sinalada nas táboas salariais anexas, complemento que, para efectos do Real decreto 1858/1981, terá a consideración de horas extraordinarias de carácter estructural.</p>
<p>Artigo 9º.-Vacacións</p>
<p>Para o persoal que permanecese en alta na empresa durante todo o ano natural, as vacacións serán de vintedous días laborables.</p>
<p>Destes vintedous días laborables, os traballadores adscritos á xornada fraccionada que así o desexen poderán desfrutar vinte días laborables consecutivos, podendo toma-las dúas restantes en calquera momento, sempre que se avise ó mando cunha antelación mínima de 48 horas e que o dito desfrute non afecte o proceso productivo de cada tarefa.</p>
<p>O persoal de novo ingreso ou incorporado de calquera situación que non devengue vacacións, terá dereito a desfrutar no dito ano dun número de días proporcional ó tempo que se presupoña que leve de servicio a 31 de decembro do mesmo ano. Se efectuado o cómputo dese un número fraccionado redondearase, en todo caso, por exceso a favor do traballador.</p>
<p>Como norma xeral, as vacacións desfrutaranse na modalidade convida entre empresa e traballador. Non obstante, antes do día primeiro de novembro de cada ano a representación da empresa e a dos traballadores elaborarán, conxuntamente, un calendario de vacacións para o ano seguinte, establecéndose un período para posibles reclamacións que finalizará o 30 do mesmo mes.</p>
<p>As tandas de vacacións para o persoal adscrito a réximes de traballo a quendas será de 28 días naturais consecutivos, podendo desfruta-los dous restantes en calquera momento, sempre que se avise ó mando cunha antelación mínima de corenta e oito horas e que o dito desfrute non afecte a máis dun traballador por quenda dentro de cada servicio ou sección.</p>
<p>Artigo 10º.-Horas extraordinarias.</p>
<p>Terán a consideración de horas extraordinarias as que excedan da xornada ordinaria de cada traballador, segundo o horario e réxime de xornada asignada ó seu posto de traballo.</p>
<p>A prestación do traballo en horas extraordinarias realizarase de acordo cos preceptos contidos no artigo 35 do Estatuto dos traballadores.</p>
<p>En consecuencia, a súa execución por parte do traballador, dentro dos límites previstos no apartado 2 do dito texto legal, será voluntaria, salvo nos supostos que recolle o apartado 3 do mesmo artigo, isto é, cando se trate de previr ou reparar sinistros ou outros danos extraordinarios e urxentes, en que será obrigatoria a prestación do traballo en horas</p>
<p>extraordinarias sen que estes se computen dentro do límite máximo de horas autorizadas.</p>
<p>Con independencia destes traballos extraordinarios por causa de forza maior, terán tamén unha especial consideración, para efectos da súa aceptación por parte dos traballadores, as que se realicen para atender pedidos imprevistos ou urxentes, necesidades extraordinarias por períodos punta de producción, ausencias imprevistas, cambios de quenda ou outras circunstancias de carácter estructural derivadas da natureza mesma da actividade encomendada cando non poidan ser substituídas pola utilización das distintas modalidades de contratación previstas legalmente. Unhas e outras horas terán a consideración de horas estructurais para os efectos previstos no Real decreto 1858/1981, podendo, non obstante, a súa retribución ser substituída pola concesión de descansos compensatorios, computados trimestralmente, por acordo entre as partes.</p>
<p>Mensualmente a empresa informará á representación dos traballadores das horas extraordinarias realizadas por cada traballador e as súas causas. Esta información será facilitada, como máximo, os días 15 de cada mes, e deberá ser asinada polos representantes legais do persoal para a súa efectividade en canto á aplicación do real decreto antes mencionado.</p>
<p>Artigo 11º.-Permisos retribuídos.</p>
<p>Considéranse con dereito a retribución os permisos que na súa forma e extensión se citan a seguir:</p>
<p>1. Falecemento de pais, padrastos, avós, fillos, incluso políticos, cónxuxe, netos, irmáns e irmáns políticos: tres días laborables, ampliables a cinco días en caso de necesidade de desprazamento a localidades distantes cen ou máis quilómetros do centro de traballo.</p>
<p>2. Parto da esposa: tres días laborables, ampliables a cinco días no mesmo caso de desprazamento.</p>
<p>3. Casamento do traballador: quince días naturais e ininterrompidos.</p>
<p>4. No caso de enfermidade ou intervención cirúrxica que dea lugar a hospitalización de pais, padrastos, pais políticos, avós, cónxuxe, fillos, irmáns, irmáns políticos: dous días naturais, ampliables a cinco días no mesmo caso de desprazamento.</p>
<p>5. En caso de casamento de pais, fillos, irmáns, incluso políticos: un día natural, ampliable a tres días no mesmo caso de desprazamento.</p>
<p>6. Cambio de domicilio: un día natural.</p>
<p>7. Por renovación do carné de conducir: un día laborable. Para os traballadores que teñan a categoría profesional de conductores na empresa: o tempo necesario.</p>
<p>8. Citación xudicial: o tempo necesario.</p>
<p>9. Outros deberes inescusables de carácter público: o tempo necesario.</p>
<p>10. Eleccións a cargos públicos: o tempo necesario.</p>
<p>11. Citacións da Administración: o tempo necesario.</p>
<p>12. Citacións a quintas: o tempo necesario.</p>
<p>13. Asistencia a consulta médica de especialistas da Seguridade Social coincidindo o horario de consulta co de traballo, sempre que sexa por prescrición do médico de cabeceira coa excepción daquelas especialidades que non requiran o dito trámite: o tempo necesario.</p>
<p>14. Asistencia a consulta do médico de cabeceira da Seguridade Social ou particulares: un máximo de ata dúas xornadas completas e como mínimo 16 horas/ano.</p>
<p>15. Doazón de sangue: o tempo necesario (mínimo de catro horas e o resto segundo prescrición facultativa).</p>
<p>16. Falecemento de tíos carnais: un día laborable.</p>
<p>Artigo 12º.-Licencias non retribuídas.</p>
<p>Os traballadores poderán desfrutar de ata tres días de licencia ó ano, sen dereito a retribución, ampliables a cinco días, en casos excepcionais debidamente xustificados, para resolver asuntos particulares, pedindo previamente o oportuno permiso cunha antelación mínima de 48 horas á iniciación da quenda en que pretendan vacar. Estes permisos concederanse sempre que a súa aceptación non implique problemas funcionais para o servicio encomendado.</p>
<p>Capítulo cuarto</p>
<p>Contratación</p>
<p>Artigo 13º.-Formalización dos contratos.</p>
<p>Os contratos de traballo, calquera que sexa a súa modalidade, formalizaranse por escrito e se así o determina a lei someteranse ó seu rexistro pola Oficina de Emprego. Así mesmo, daráselle conta ó comité de empresa e, se o traballador o solicita, ó sindicato por el elixido, sempre que este teña sección sindical recoñecida no propio centro de traballo.</p>
<p>Contratos de aprendizaxe.</p>
<p>No caso de se realizaren estes contratos, observarase o establecido na lei, excepto no referente ó salario que será o seguinte:</p>
<p>-Primeiro ano: 100% do salario mínimo interprofesional.</p>
<p>-Segundo ano: 83% do salario de especialista.</p>
<p>-Terceiro ano: 90% do salario de oficial de 3ª.</p>
<p>Artigo 14º.-Período de proba.</p>
<p>O período de proba, que se concertará por escrito, será de sete días para os peóns e especialistas e de vinte días para os oficiais.</p>
<p>Artigo 15º.-Eventualidade.</p>
<p>Os traballadores contratados co carácter de eventuais ou por tempo determinado, ó termo da vixencia dos seus contratos de traballo pasarán á situación de fixos de obra, sempre e cando existan na empresa traballos da súa especialidade e categoría en que poidan ser acoplados.</p>
<p>Igual criterio se seguirá no suposto de que, aínda non habendo postos vacantes da súa propia categoría, si o houbese doutra categoría inferior e especialidade apropiada ós coñecementos do traballador e sempre que este o solicite e acepte as condicións correspondentes ó novo posto de traballo.</p>
<p>Capítulo quinto</p>
<p>Fondo asistencial</p>
<p>Artigo 16º.-Fondo asistencial.</p>
<p>16.1. Fins.</p>
<p>Constitúese un fondo para fins asistenciais que terá por obxecto:</p>
<p>a) Cubrir ata o 100% do salario real garantido polo convenio ó persoal en situación de ILT, tanto derivada de enfermidade común como de accidente non laboral, así como a que teña a súa orixe en accidente laboral ou enfermidade profesional. O dito complemento devengarao o traballador nas seguintes condicións:</p>
<p>a.1. Con carácter xeral, a partir do 16º día de baixa por enfermidade común ou accidente non laboral. Sen prexuízo do anterior, ambas partes comprométense a que a través da Comisión do Fondo se estudien os índices medios de absentismo dos tres últimos anos para, logo de exclusión de determinadas enfermidades e accidentes de circulación, fixar un índice de referencia para soste-la dita prestación de enfermidade, índice que deberá ser fixado pola comisión xestora nun prazo máximo de 6 meses.</p>
<p>Ambas partes acordan que se se incrementan os devanditos índices non sería posible soste-lo nivel asistencial previsto e, neste caso, debería retornarse á prestación a partir do 31º día de baixa.</p>
<p>a.2. A partir do primeiro día, en caso de intervención cirúrxica que requira hospitalización, no suposto de ingreso hospitalario, sempre que a permanencia no centro supere os 15 días.</p>
<p>a.3. En todo caso, o complemento extinguirase ó causar alta o traballador ou pasar á situación de invalidez provisional ou á incapacidade permanente en calquera dos seus graos.</p>
<p>b) O dito complemento cubriralle así mesmo ata o 100% do importe das pagas extraordinarias, no suposto de permanecer de baixa por enfermidade ou accidente durante todo ou parte do semestre anterior ó pago de tales gratificacións. O devandito dereito nace desde o primeiro día de baixa.</p>
<p>En todo caso, de causar baixa na empresa antes de finaliza-lo semestre, aboaráselle a parte proporcional no momento da liquidación.</p>
<p>16.2. Beneficiarios.</p>
<p>Serán beneficiarios tódolos traballadores comprendidos no ámbito de aplicación deste convenio e que se regulen por el.</p>
<p>O traballador que por calquera causa cese no cadro de persoal da empresa non terá dereito a reclamar do fondo as cantidades por el aportadas.</p>
<p>16.3. Solicitude de axuda.</p>
<p>O traballador que cause baixa por enfermidade ou accidente, solicitará da comisión xestora a concesión da axuda que, de acordo coas presentes normas, lle corresponda.</p>
<p>Cando a xuízo da comisión xestora existan indicios razoables para presumir algunha irregularidade na situación de baixa, poderá requirir ó traballador para someterse a un recoñecemento por médico que designe aquela, sendo a cargo do fondo os gastos orixinados por este recoñecemento.</p>
<p>Para a adopción desta medida será inescusable a opinión unánime ou polo menos maioritaria da comisión xestora.</p>
<p>16.4. Dotación do fondo.</p>
<p>O fondo nutrirase da aportación do 1% da base de cotización á Seguridade Social por parte do traballador, mesmo se se atopa en situación de ILT, que será deducido mensualmente da súa nómina, e dunha porcentaxe de igual contía a cargo da empresa.</p>
<p>16.5. Da comisión xestora.</p>
<p>A comisión xestora estará formada por catro membros, dous en representación dos traballadores e outros dous en representación da empresa. A representación dos traballadores será nomeada de entre os membros do comité de empresa. Será presidente o que a comisión designe por unanimidade, ou, se é o caso, por maioría, e secretario un vocal da comisión que será nomeado de forma trimestral, tendo en conta que a designación recaerá, alternativamente, unha vez entre os representantes dos traballadores, e a seguinte os da empresa.</p>
<p>A validez dos acordos da comisón xestora requirirá a maioría absoluta dos seus compoñentes.</p>
<p>Será misión da comisión xestora o control e exacto cumprimento da presente normativa.</p>
<p>Mensualmente a comisión xestorá porá en coñecemento dos traballadores, a través dos taboleiros de anuncios, os acordos tomados e mailo estado das contas.</p>
<p>16.6. Situación do fondo.</p>
<p>O fondo estará situado nunha conta bancaria ó dispor da comisión xestora, sendo imprescindible a sinatura mancomunada de dous dos seus membros, un dos designados polos traballadores e outro dos nomeados pola empresa, para a retirada de fondos.</p>
<p>Os ingresos na conta faranse mensualmente, unha vez aboadas as cantidades acordadas pola comisión xestora. A retirada de fondos farase igualmente de forma mensual, unha vez acordadas as axudas que correspondan pola comisión xestora.</p>
<p>16.7. Importe máximo do fondo.</p>
<p>O importe máximo do fondo, computado mensualmente, unha vez liquidadas tódalas axudas previstas nos fins deste fondo asistencial, non poderá exceder dun millón (1.000.000) de pesetas.</p>
<p>No caso de que durante 3 meses consecutivos se supere o dito límite, a comisión xestora deberá promover unha reducción das achegas dos próximos meses ata situarse no límite.</p>
<p>A 30 de xuño e a 30 de novembro farase unha revisión das dispoñibilidades do fondo e se estas non permitisen cubri-las axudas previstas no apartado 16.1 do presente capítulo, a comisión xestora establecerá unha aportación extraordinaria, que será satisfeita entre a empresa e os traballadores, a partes iguais, nas pagas extraordinarias de xullo e Nadal, respectivamente.</p>
<p>Do mesmo xeito, no suposto de que se producise algunha situación excepcional derivada de feitos imprevisibles e realmente graves (por exemplo, un accidente colectivo) que fixese insuficiente o saldo do fondo dispoñible, para aboa-las cantidades pactadas, a comisión xestora solicitará da comisión de vixilancia do presente convenio a xestión ante a empresa e antes os traballadores para establecer unha cota extraordinaria, suficiente para facerlles fronte a tales axudas.</p>
<p>16.8. Cancelación do fondo.</p>
<p>A comisión xestora poderá propo-la cancelación do fondo e, se así o aproban a empresa e maila asemblea de traballadores, dispo-la distribución do activo en axudas de tipo social. A devandita medida, en calquera caso, deberá coincidir co termo da vixencia do convenio colectivo. A cancelación do fondo será obrigatoria no suposto de se produci-lo peche do centro de traballo.</p>
<p>16.9. Accidentes de traballo.</p>
<p>A cobertura que se establece neste artigo para o persoal en situación de ILT cando sexa derivada de accidente de traballo, aplicarase desde o primeiro día da baixa e será a cargo exclusivo da empresa.</p>
<p>16.10. Aportación extraordinaria.</p>
<p>De conformidade cos acordos acadados durante a negociación do presente convenio colectivo, a empresa fará unha achega ó fondo asistencial co carácter de extraordinaria por unha soa vez, equivalente ó 3,50% dos devengos salariais dos traballadores actualmente no cadro de persoal e que correspondan ó período 1-1-1995 ó 30-6-1995.</p>
<p>A cantidade resultante da porcentaxe sinalada anteriormente engadiránselle tamén por unha soa vez as que a seguir se indican, de acordo coa categoría profesional que teña cada traballador e suposta unha plena presencia no período antes sinalado.</p>
<p>Oficial de 1ª: 10.018 ptas.</p>
<p>Oficial de 2ª: 9.635 ptas.</p>
<p>Oficial de 3ª: 9.305 ptas.</p>
<p>Especialista: 8.856 ptas.</p>
<p>Peón: 7.567 ptas.</p>
<p>Autorízase a comisión xestora para que durante o ano 1995 e de forma extraordinaria destine a achega anteriormente sinalada ós fins sociais que a dita comisión considere oportunos.</p>
<p>Capítulo sexto</p>
<p>Outras atencións sociais</p>
<p>Artigo 17º.-Seguro colectivo.</p>
<p>Para cubrir na medida do posible as consecuencias derivadas do falecemento ou incapacidade total ou absoluta do traballador, a consecuencia de accidente de traballo, establécese un seguro colectivo con cargo á empresa por dous millóns seiscentas mil pesetas en caso de falecemento e tres millóns cento vintecinco mil pesetas para o caso de invalidez total ou absoluta.</p>
<p>Artigo 18º.-Axuda de comida.</p>
<p>Establécese unha axuda de comida, coa contía que figura nas distintas táboas salariais anexas, que engrosarán unha bolsa de vacacións e se farán efectivas ós traballadores ó comezo do seu período vacacional; o persoal de novo ingreso percibirá a parte proporcional ó tempo traballado. Esta cantidade non será absorbible durante a vixencia do presente convenio.</p>
<p>Artigo 19º.-Roupa de traballo e aseo.</p>
<p>O traballador terá dereito a dous buzos ou traxes de traballo, a elección do traballador, por cada ano de servicios prestado, e a un terceiro en caso de necesidade, así como á entrega de dúas toallas por ano. O persoal de novo ingreso recibirá igual dotación, sempre que a súa contratación sexa superior a seis meses.</p>
<p>A empresa comprométese a manter en todo momento un stock suficiente para facilita-las entregas necesarias, así como a mellora-lo tamaño e calidade das toallas e demais roupa de traballo, se fose necesario.</p>
<p>Corresponderalle ó comité de seguridade e hixiene coidar do cumprimento do compromiso anterior.</p>
<p>Artigo 20º.-Recoñecemento médico.</p>
<p>Os traballadores deberán someterse a un recoñecemento médico anual, realizado polos servicios médicos que a empresa designe, e terán dereito a un segundo recoñecemento cando existan causas que así o aconsellen.</p>
<p>Artigo 21º.-Comité de empresa.</p>
<p>O comité de empresa é o órgano máximo de representación colexiada do persoal no centro de traballo.</p>
<p>Os compoñentes do comité de empresa disporán dun crédito de vinte horas mensuais, retribuídas como horas realmente traballadas, para o exercicio das súas funcións.</p>
<p>As ditas horas poderán ser computadas bimensualmente en forma global e distribuídas entre os seus membros segundo o seu propio criterio.</p>
<p>Quedan excluídas do conxunto destas horas as que correspondan a reunións convocadas pola dirección da empresa e as dedicadas á negociación colectiva.</p>
<p>O comité de empresa disporá dun local para realiza-las súas funcións.</p>
<p>Disporase, así mesmo, dun taboleiro de anuncios.</p>
<p>Os membros do comité de empresa non poderán ser despedidos nin sancionados dentro do período do exercicio das súas funcións, nin nos dous anos seguintes ó seu mandato, sempre que o despedimento ou sanción se basee na acción do traballador no exercicio das súas funcións.</p>
<p>Se a representación dos traballadores o solicita, a empresa adquire o compromiso de celebrar reunións con carácter trimestral, onde informará á dita representación do establecido nos artigos 64 e 65 do Estatuto dos traballadores.</p>
<p>Artigo 22º.-Seccións sindicais.</p>
<p>A empresa recoñece as seccións sindicais no seo dela e outórgalles ós seus membros as mesmas garantías ca ós membros do comité de empresa.</p>
<p>As distintas seccións sindicais poderán:</p>
<p>a) Facer propaganda sindical ou laboral a través do taboleiro de anuncios asignado ó comité de empresa.</p>
<p>b) Cobra-las cotas sindicais dentro do horario de traballo sen interrompe-lo proceso productivo.</p>
<p>c) En caso de o solicitar, cobra-las cotas sindicais a través da nómina, coa autorización expresa do interesado.</p>
<p>d) Convocar asembleas fóra do horario de traballo.</p>
<p>e) As seccións sindicais presentes na sinatura deste convenio desfrutarán dun crédito mensual de corenta horas cada unha para o exercicio das súas actividades. Estas seccións sindicais son CC.OO. e CIG.</p>
<p>Artigo 23º.-Comité de seguridade e hixiene.</p>
<p>O comité de seguridade e hixiene estará formado por un máximo de cinco membros elixidos en asemblea, que representarán os distintos departamentos da empresa.</p>
<p>As súas funcións irán encamiñadas a controla-lo cumprimento da lexislación en materia de seguridade e hixiene e velar por el. Se o risco de accidente fose inminente, o comité de seguridade e hixiene poderá acorda-la paralización das actividades ata que sexa solventado o motivo do perigo.</p>
<p>O comité de seguridade e hixiene reunirase unha vez ó mes, dentro das horas de traballo, sen prexuízo daqueles casos especiais que pola súa gravidade requiran unha reunión extraordinaria.</p>
<p>Artigo 24º.-Dereito de reunión e asemblea.</p>
<p>As asembleas de traballadores que se realicen no centro de traballo rexeranse de conformidade coa normativa vixente, moi especialmente en canto a facultade de convocatoria, presidencia delas, persoas alleas á empresa que deban asistir, orde de día dos asuntos que se vaian tratar, comunicación á dirección da empresa, forma de realización, lugar de reunión, votacións e demais dereitos e obrigas.</p>
<p>Cando se trate de asembleas informativas sobre negociación colectiva, deberán cumprirse, ademais dos requisitos expostos, os seguintes:</p>
<p>a) Que se lle comunique ó xefe de obra cunha antelación mínima de 48 horas.</p>
<p>b) Que a súa realización teña lugar fóra das horas de traballo. Neste caso, a empresa aboará, con carácter de ordinarias, ata un máximo de tres horas anuais.</p>
<p>Capítulo sétimo</p>
<p>Retribucións</p>
<p>Artigo 25º.-Conceptos retributivos.</p>
<p>A retribución estará integrada polos conceptos retributivos que se indican a continuación e na contía que figura recollida no anexo salarial:</p>
<p>-Salario base.</p>
<p>-Plus de asistencia.</p>
<p>-Plus de traballos tóxicos, penosos e perigosos.</p>
<p>-Plus de mobilidade e transporte.</p>
<p>-Plus de desprazamento.</p>
<p>-Plus de xefatura de equipo.</p>
<p>-Plus de traballo a quendas.</p>
<p>-Plus de nocturnidade.</p>
<p>-Plus de domingos.</p>
<p>-Gratificacións extraordinarias.</p>
<p>-Horas extraordinarias.</p>
<p>-Vacacións.</p>
<p>-Complemento salarial festivo.</p>
<p>-Axuda de comida.</p>
<p>-Axudas de custo.</p>
<p>-Antigüidade.</p>
<p>Artigo 26º.-Regulación dos distintos conceptos.</p>
<p>26.1. Salario base, vacacións, plus de asistencia, plus de traballos tóxicos, penosos e perigosos, plus de mobilidade e transporte, plus de desprazamento: segundo as táboas salariais anexas.</p>
<p>26.2. Nocturnidade.</p>
<p>Terán a consideración de traballos nocturnos os efectuados entre as 22 horas e as 6 horas, respondendo a súa regulación ós seguintes criterios:</p>
<p>a) Traballando no dito período menos de catro horas cobrarase a bonificación das catro horas traballadas no período nocturno.</p>
<p>b) Se exceden de catro horas as realizadas no dito período, devengarase a bonificación correspondente a tódalas horas da xornada, estean ou non comprendidas no devandito período nocturno.</p>
<p>c) A súa contía figura nas táboas salariais anexas.</p>
<p>26.3. Traballo a quendas.</p>
<p>Polo feito de desempeña-lo traballo en réxime de quendas, percibirase un plus por cada día natural de permanencia na dita situación, cos valores que figuran nas táboas salariais anexas, equivalentes ó 20% do salario base.</p>
<p>Ningún traballador poderá opoñerse a ocupar, en calidade de «correquendas» a quenda de traballo que se lle ordene por parte da empresa para subs</p>
<p>tituí-la ausencia do titular, avisando previamente segundo a práctica de costume.</p>
<p>Se por este motivo chegase un traballador a realiza-la dita función de correquendas durante 115 días ou máis ó ano, cobrará o plus de traballo a quendas durante todo o ano.</p>
<p>En todo caso, entre o final da xornada ordinaria e o inicio do traballo a correquendas mediará unha distancia non inferior a 12 horas.</p>
<p>26.4. Xefatura de equipo.</p>
<p>O persoal que desempeñe a función de xefe de equipo percibirá un plus por cada día traballado nesta situación, cos valores que figuran nas táboas salariais anexas.</p>
<p>26.5. Plus de domingos.</p>
<p>O persoal a quendas que, como consecuencia do seu propio réxime de traballo, veña obrigado a traballar en domingos, percibirá por cada domingo traballado un plus cos valores que figuran nas táboas salariais anexas.</p>
<p>26.6. Horas extraordinarias.</p>
<p>O valor de cada hora extraordinaria traballada, segundo a súa distinta clasificación, é o que figura nas táboas salariais anexas.</p>
<p>26.7. Gratificacións extraordinarias.</p>
<p>O número de gratificacións extraordinarias é de dúas:</p>
<p>-Gratificación do 25 de xullo.</p>
<p>-Gratificación de Nadal.</p>
<p>Cada unha destas pagas terá o valor que figura nas táboas salariais anexas e aboaranse, como máximo, o día anterior ó 16 de xullo e 20 de decembro, respectivamente.</p>
<p>Estas gratificacións serán aboadas en proporción ó tempo traballado, rateándose cada unha delas por semestres naturais do ano en que se devenga.</p>
<p>26.8. Penalización sobre o plus de desprazamento.</p>
<p>As faltas inxustificadas ou de impuntualidade no traballo producirán a reducción ou perda do dito plus de desprazamento, conforme coa seguinte escala:</p>
<p>a) Faltas de asistencia.</p>
<p>-Por un día de falta: reducción do importe de catro días do dito plus.</p>
<p>-Por dous días de falta: reducción do importe de doce días do dito plus.</p>
<p>-Por tres días de falta: reducción do importe total do dito plus.</p>
<p>b) Faltas de puntualidade.</p>
<p>-Por un día de falta de puntualidade: reducción do importe correspondente a un día do dito plus.</p>
<p>-Por dous días de falta de puntualidade: reducción do importe correspondente a dous días do dito plus.</p>
<p>-Por tres días de falta de puntualidade: reducción do importe correspondente a cinco días do dito plus.</p>
<p>-A partir do quinto día de falta de puntualidade: perda total do dito plus.</p>
<p>26.9. Axudas de custo.</p>
<p>As axudas de custo, para a regulación das cales se observará o disposto na derrogada ordenanza siderometalúrxica, aboaranse na contía que se reflicte nas táboas salariais anexas.</p>
<p>De acordo coa citada ordenanza, deséxase facer fincapé en que se por circunstancias especiais, os gastos orixinados polo desprazamento superan o importe das axudas de custo, o exceso deberá ser aboado pola empresa, co previo coñecemento desta e posterior xustificación polos traballadores.</p>
<p>26.10. Antigüidade.</p>
<p>Os traballadores comprendidos no presente convenio percibirán aumentos periódicos por anos de servicios consistentes no aboamento de quinquenios na contía do 5% do salario base correspondente á categoría na que estean clasificados, cos valores que figuran nas táboas salariais anexas e que se percibirán nos once meses de presencia efectiva no traballo.</p>
<p>Artigo 27º.-Traballos de categoría superior.</p>
<p>O traballador que realice traballos de categoría superior ó que corresponda a súa propia categoría, por un período superior a catro meses consecutivos nun ano, outorgaráselle a cita categoría superior.</p>
<p>-Ascensos.</p>
<p>De conformidade cos acordos alcanzados durante a negociación deste convenio, créase unha comisión paritaria que actuará en todo o referente a ascensos, seguindo o establecido no artigo 24 do Estatuto dos traballadores.</p>
<p>Estará formada polos mesmos representantes que figuran na Comisión de Interpretación e Vixilancia do convenio. Será paritaria para efectos de votación e as decisións tomaranse por maioría simple.</p>
<p>A primeira reunión terá lugar 15 días despois de asinado o convenio e a súa primeira misión será redacta-lo artigo que regule o seu funcionamento e actuación.</p>
<p>O articulado resultante anexarase ó convenio en acta complementaria.</p>
<p>Artigo 28º.-Días de pago e anticipos.</p>
<p>A liquidación de cada mensualidade farase efectiva o venres máis próximo ó día 15 de cada mes e como data límite, o propio día 15.</p>
<p>Para cobrar enténdese que o traballador non poderá abandona-lo posto de traballo, polo que a empresa fará efectivos os salarios correspondentes mediante transferencia bancaria domiciliada. Esta comprométese a que a lista de transferencia estea en poder do banco co que traballa alomenos un día antes da data de pagamento.</p>
<p>Non obstante, o persoal terá dereito a percibir, se o solicita, un anticipo mensual que non poderá exceder do 90% dos salarios devengados. O pago farase efectivo o día 28 de cada mes, ou o anterior hábil, se aquel coincidise con domingo ou festivo, efectuándose o aboamento coma na actualidade.</p>
<p>Os días de pago de nómina nos meses sucesivos son que a seguir se detallan:</p>
<table><tbody><tr><td>Nómina mes</td><td>Data de pago</td><td>Nómina mes</td><td>Data de pago</td></tr>
</tbody></table>
<table><tbody><tr><td>Agosto 95</td><td>15-09-95</td><td>Setembro 95</td><td>13-10-95</td></tr>
<tr><td>Outubro 95</td><td>15-11-95</td><td>Novembro 95</td><td>15-12-95</td></tr>
<tr><td>Decembro 95</td><td>12-01-96</td><td>Xaneiro 96</td><td>15-02-96</td></tr>
<tr><td>Febreiro 95</td><td>15-03-96</td><td>Marzo 96</td><td>12-04-96</td></tr>
<tr><td>Abril 96</td><td>15-05-96</td><td>Maio 96</td><td>14-06-96</td></tr>
<tr><td>Xuño 96</td><td>12-07-96</td><td>Xullo 96</td><td>14-08-96</td></tr>
<tr><td>Agosto 96</td><td>13-09-96</td><td>Setembro 96</td><td>11-10-96</td></tr>
<tr><td>Outubro 96</td><td>15-11-96</td><td>Novembro 96</td><td>13-12-96</td></tr>
<tr><td>Decembro 96</td><td>15-01-97</td></tr>
</tbody></table>
<p>Artigo 29º.-Préstamos.</p>
<p>Créase un fondo de préstamos sen xuros de dous millóns de pesetas, ó dispor dos traballadores.</p>
<p>A súa regulación está concretada no regulamento específico, aprobado no seu día pola comisión mixta e que se incorpora como anexo a este convenio.</p>
<p>Artigo 30º.-Incremento salarial.</p>
<p>Durante o ano 1995 as retribucións salariais son as que figuran nas táboas anexas.</p>
<p>Cláusula de revisión salarial.</p>
<p>No caso de que o IPC real estatal rexistrase a 31-12-1995 un incremento superior ó 3,5% respecto á cifra que resultase do dito IPC a 31-12-1994, efectuarase unha revisión salarial no exceso sobre a indicada cifra, tan pronto como se constate oficialmente a devandita circunstancia e con efectos do 1 de xaneiro de 1995.</p>
<p>Se procedese revisión, a diferencia será feita efectiva coa nómina do mes no que se coñeza oficialmente e se aplicará sobre as táboas retributivas de 1995, que figuran incorporadas neste convenio.</p>
<p>As táboas que servirán de base para fixar os salarios de 1996, serán os vixentes a 31-12-1994, incrementadas co IPC real estatal do ano 1995.</p>
<p>O incremento para 1996, efectuarase de acordo á seguinte normativa:</p>
<p>Coñecidas as táboas que servirán de base para fixar os salarios de 1996, estas veranse incrementadas, co IPC previsto polo Goberno para 1996 máis 0,50 puntos.</p>
<p>Cláusula de revisión salarial.</p>
<p>No caso de que o IPC real estatal rexistrase o 31-12-1996, un incremento superior ó IPC previsto polo Goberno para dito ano máis 0,50 puntos, respecto á cifra que resultare do dito IPC a 31-12-1995, efectuarase unha revisión salarial no exceso sobre a indicada cifra máis 0,50 puntos, tan pronto se constate oficialmente dita circunstancia e con efectos do 1 de xaneiro de 1996.</p>
<p>Se procedese revisión, a diferencia será feita efectiva na nómina do mes en que se coñeza oficialmente e aplicarase sobre as táboas retributivas vixentes a 1-1-1996.</p>
<p>As bases para a negociación colectiva do ano 1997 no que a salarios se refire serán as táboas vixentes</p>
<p>a 1/1/1996 incrementadas coa revisión sinalada no parágrafo precedente, se proceder.</p>
<p>Co obxecto de lograr unha maior uniformidade nas percepcións mensuais, o concepto retributivo de vacacións para 1996 verase incrementado en 7.500 pesetas.</p>
<p>O dito importe permanecerá fixo e inalterable durante todo o ano 1996, polo que non estará suxeito a revisión ningunha e quedará incorporado ás táboas que se fixen para a negociación de 1997.</p>
<p>Disposicións derradeiras.</p>
<p>Disposición derradeira primeira: comisión de interpretación e vixilancia.</p>
<p>Co obxecto de velar polo cumprimento do convenio nos termos pactados e dirimir cantas cuestións suscite a súa aplicación, créase a presente comisión paritaria, composta por:</p>
<p>-En representación de empresa:</p>
<p>José Angel Corral Leciñana</p>
<p>José Francisco Guardado Tomás</p>
<p>Antonio Íñigo Bartolomé</p>
<p>-En representación dos traballadores:</p>
<p>Francisco Cazón Pardo</p>
<p>Xosé Ramón Maseda Blanco</p>
<p>Francisco Rodríguez Vázquez</p>
<p>A comisión será paritaria para efectos de votación e as decisións tomaranse por maioría simple. As posibles discrepancias serán sometidas á autoridade competente.</p>
<p>Disposición derradeira segunda. Normativa complementaria.</p>
<p>Para o non previsto no presente convenio, observarase o disposto na derrogada ordenanza de traballo para a industria siderometalúrxica, Estatuto dos traballadores e demais disposicións legais vixentes.</p>
<p>Disposición derradeira terceira. Acordo de formación continua.</p>
<p>Durante a vixencia do presente convenio, as representacións asinantes del establecerán un calendario de reunións co fin de regular un sistema de formación profesional continuo que afectará a tódolos traballadores encadrados no seu ámbito de aplicación e que permita mellora-los seus coñecementos profesionais e a capacidade productiva dos seus métodos de traballo.</p>
<p>Acta complementaria ó convenio colectivo para 1995 e 1996 da empresa Reparaciones y Montajes Galicia, S.A. (Reymogasa) para o seu centro de traballo en San Cibrao.</p>
<p>-Asistentes:</p>
<p>Polos traballadores:</p>
<p>Xosé Ramón Maseda Blanco</p>
<p>Jesús María Gayol Rey</p>
<p>Ángel Pérez Blanco</p>
<p>Juan José Lozano Villares</p>
<p>Francisco Rodríguez Vázquez</p>
<p>Andrés González García</p>
<p>Francisco Cazón Pardo</p>
<p>José Manuel Pérez Méndez</p>
<p>Jesús Angel Castro Aguiar</p>
<p>-Pola empresa:</p>
<p>José Ángel Corral Leciñana</p>
<p>Luis Ángel Fernández Lozano</p>
<p>En San Cibrao (Lugo) e na data que consta na acta de outorgamento, reúnense os arriba relacionados, que integran a comisión deliberadora do convenio colectivo da empresa Reparaciones y Montajes Galicia, S.A. (Reymogasa), co obxecto de concretar e puntualizar determinados aspectos que se derivan da posta en aplicación do convenio colectivo e recoller outros acordos complementarios ó seu texto articulado.</p>
<p>1. Persoal a quendas.</p>
<p>Tendo en conta as especiais circunstancias que concorren neste persoal, razóns de organización aconsellan como sistema menos perturbador no aspecto funcional que continúen gardando o mesmo sistema de relevos e de descansos cíclicos que veñen observando, establecéndose un programa complementario de descansos acumulados, co calendario que se concretará mediante posterior acordo entre comité e empresa, de conformidade coas posibilidades funcionais de cada instalación. O desfrute deste período complementario será obrigatorio.</p>
<p>2. Mensualización da nómina.</p>
<p>As retribucións que para cada categoría figuran nas táboas salariais anexas ó convenio colectivo-salario anual-corresponden á xornada pactada no artigo 7º, en cómputo anual, suposta unha plena presencia.</p>
<p>Non obstante, por acordo das partes e malia a irregularidade na distribución da xornada, co obxecto de manter unha certa uniformidade nas percepcións mensuais dos traballadores, excepción feita do mes de vacacións, as devanditas retribucións aboaranse en once mensualidades, co importe mensual e diario, suposta unha plena presencia, aparece reflectido na segunda e terceira columna das citadas táboas salariais.</p>
<p>3. Axuda de economato.</p>
<p>Conforme o pactado en anteriores negociacións, quedou eliminada a chamada axuda de economato, e o seu importe quedou integrado nas pagas extraordinarias de xullo e Nadal, entendéndose, non obstante, que a devandita integración non desvirtúa a natureza e finalidade da axuda nos convenios anteriores.</p>
<p>4. Cambio de cubas e reparación de superestructuras.</p>
<p>Os cambios de cubas e reparacións de superestructuras realizaranse normalmente mediante a organización de quendas de traballo, co fin de evita-la realización de horas extraordinarias.</p>
<p>Se nalgún caso non fose posible facelo, informarase o comité das razóns que impiden tal medida.</p>
<p>5. Complemento salarial por días festivos.</p>
<p>A requirimento da representación dos traballadores, aclárase o contido do artigo 8º do convenio colectivo, no sentido de que o complemento salarial correspon</p>
<p>dente ás horas traballadas en días festivos polo persoal a quendas aparecerá nos libramentos de salarios baixo un epígrafe independente, para efectos da súa cotización á Seguridade Social como horas estructurais, sen que iso afecte o cómputo das devanditas horas como parte integrante da xornada anual ordinaria pactada no convenio.</p>
<p>6. Descansos compensatorios.</p>
<p>De conformidade co artigo 10 do convenio colectivo, as horas que se efectúen fóra da xornada normal de traballo acumularanse para descansos compensatorios. Cada unha destas horas acumuladas aboarase ó prezo que a seguir se detalla, diferencia resultante entre importe da hora ordinaria e a hora extraordinaria. Esta diferencia reflectirase nos libramentos de salarios baixo o epígrafe horas extraordinarias, tendo o importe resultante a consideración de horas de carácter estructural, para efectos da súa cotización á Seguridade Social e do previsto no Real decreto 1858/1981.</p>
<p>E en proba de conformidade con canto antecede asinan esta acta no lugar e datas do encabezamento.</p>
<p>Regulación do artigo 29º. Préstamos.</p>
<p>Tódolos traballadores afectados por este convenio terán dereito á percepción de préstamos conforme a normativa seguinte:</p>
<p>a) A súa contía por traballador será como máximo o equivalente a 3 meses do seu salario base.</p>
<p>b) A devolución efectuarase en 12 fraccións iguais, coincidentes coas mensualidades dos 12 meses naturais seguintes á súa percepción.</p>
<p>c) O vencemento da débeda, en caso de termo da relación laboral, producirase de forma automática e na totalidade da contía do pendente no mesmo momento de se producir aquela.</p>
<p>d) Os préstamos previstos neste apartado terán un límite máximo de diñeiro en circulación para o conxunto dos traballadores afectados no convenio de 2.000.000 de pesetas.</p>
<p>e) Mensualmente, a comisión paritaria facilitaralle ó conxunto dos traballadores información relativa ó estado de amortizacións e novas peticións.</p>
<p>O regulamento de concesión dos anticipos recóllese no anexo seguinte:</p>
<p>Regulamento dos prestamos a que se refire o convenio colectivo para 1995-1996 no seu artigo 29º.</p>
<p>Artigo 1º.-Obxecto e ámbito de aplicación.</p>
<p>O obxecto e ámbito de aplicación deste regulamento consiste na regulación dos préstamos establecidos no artigo 29º do convenio colectivo e que esta empresa lle outorga ó seu persoal fixo de obra.</p>
<p>Artigo 2º.-Solicitude, forma e motivos.</p>
<p>A solicitude de petición deberase dirixir á comisión paritaria (empresa/comité de empresa). Esta comisión formarana as mesmas persoas cás do fondo asistencial, facendo constar na dita solicitude o seguinte:</p>
<p>a) Identidade do solicitante.</p>
<p>b) Circunstancias dos familiares que permanentemente convivan con el.</p>
<p>c) Circunstancias persoais referidas á petición.</p>
<p>d) Outros datos que o peticionario considere de interese, para identificar e xustifica-lo obxecto a adquirir ou gasto a realizar, facturas, orzamentos, etc., que fundamenten a petición do préstamo.</p>
<p>Artigo 3º.-Requisitos e preferencias para a súa concesión.</p>
<p>No referente á regulación do artigo 29º do mencionado convenio, os traballadores, ante unha necesidade debidamente xustificada, poderán solicitar un préstamo dunha contía que non poderá exceder de tres mensualidades do seu salario base.</p>
<p>Os requisitos e preferencias serán os seguintes:</p>
<p>a) Traballadores ós que nunca se lles outorgou outro préstamo.</p>
<p>b) Existencia dalgunha enfermidade, ben do traballador ou ben dalgún membro da familia que habitualmente conviva con el e orixine gasto extraordinario.</p>
<p>c) Reparacións necesarias para a normal conservación e utilización da vivenda habitual.</p>
<p>d) Reformas importantes na vivenda, por aumento de familiares a cargo do empregado. Adquisición de moblaxe para ela.</p>
<p>e) Axuda económica necesaria para levar a cabo a titulación oficial da vivenda habitual mediante escritura pública.</p>
<p>f) Persoal solteiro que vaia casar nun prazo máximo non superior a 3 meses, contados a partir da data de petición.</p>
<p>g) Por bautizo, comuñón ou casamento dun fillo.</p>
<p>h) Traballadores con aumento de familiares ó seu cargo.</p>
<p>i) Traballadores con menor poder adquisitivo.</p>
<p>j) Traballadores que realicen o segundo ou sucesivos equipamentos da súa vivenda e que non teñan pendente de reintegro ningún préstamo coa empresa.</p>
<p>k) Ser desaloxado da vivenda habitual que se ocupa por algunha causa allea á propia vontade, e ter que adecua-lo mobiliario a ela.</p>
<p>l) Outras circunstancias imprevistas que, a criterio da comisión paritaria, motiven dificultades económicas importantes ó traballador.</p>
<p>Artigo 4º.-Fondo, contía do crédito e amortizacións.</p>
<p>De conformidade co artigo 29º do convenio colectivo, establécese un fondo de 2.000.000 de pesetas. Igualmente, o importe máximo do préstamo a conceder será o equivalente a tres mensualidades do seu salario base que figura na táboa salarial do citado convenio.</p>
<p>Artigo 5º</p>
<p>De acordo co citado artigo, o prazo máximo de amortización será de 12 pagos consecutivos, dentro dun ano, contado a partir do mes seguinte ó da data da súa concesión, non devengando xuro ningún.</p>
<p>Artigo 6º</p>
<p>Así mesmo, respecto deste préstamo, indícase que non se poderá solicitar de novo ata non liquidar totalmente o anterior.</p>
<p>Artigo 7º.-Obrigas do traballador.</p>
<p>O traballador deberá entregarlle á comisión paritaria unha copia do documento que xustifique o gasto a realizar.</p>
<p>Artigo 8º</p>
<p>O traballador deberá destinar, única e exclusivamente, o préstamo para o uso ó que se lle autorizou.</p>
<p>Artigo 9º</p>
<p>A comisión paritaria obrigará a amortizar anticipadamente o préstamo nos seguintes casos:</p>
<p>a) Por falsidade dalgún dos datos solicitados.</p>
<p>b) Que exista manifesto incomprimento das normas establecidas no regulamento.</p>
<p>c) Por extinción da relación laboral coa empresa.</p>
<p>Táboas salariais da empresa Reparaciones y Montajes Galicia, S.A. (Reymogasa)</p>
<p>Categoría: oficial 1ª</p>
<p>Do 1-1-1995 ó 30-6-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>932.399</td><td>84.764</td><td>2.825</td></tr>
<tr><td></td></tr>
<tr><td>Plus de asistencia</td><td>146.200</td><td>13.291</td><td>633</td></tr>
<tr><td></td></tr>
<tr><td>Antigüidade</td><td>46.620</td><td>4.238</td><td>141</td></tr>
<tr><td></td></tr>
<tr><td>Tóxico, penoso, per</td><td>84.384</td><td>7.671</td><td>365</td></tr>
<tr><td></td></tr>
<tr><td>Plus Desprazam.</td><td>84.384</td><td>7.671</td><td>365</td></tr>
<tr><td></td></tr>
<tr><td>Vacacións</td><td>137.474</td></tr>
<tr><td></td></tr>
<tr><td>Extra xullo</td><td>130.659</td></tr>
<tr><td></td></tr>
<tr><td>Extra Nadal</td><td>130.659</td></tr>
<tr><td></td></tr>
<tr><td>Plus traballo a
quendas</td><td>186.481</td><td>16.953</td><td>565</td></tr>
<tr><td></td></tr>
<tr><td>Plus nocturnidade</td><td>565</td></tr>
<tr><td></td></tr>
<tr><td>Plus C.S. festivo</td><td>10.224</td></tr>
<tr><td></td></tr>
<tr><td>Plus xefe de equipo</td><td>155.330</td><td>14.121</td><td>672</td></tr>
<tr><td></td></tr>
<tr><td>Plus domingo</td><td>1.878</td></tr>
<tr><td></td></tr>
<tr><td>Plus Mov. Transp.</td><td>311.707</td><td>28.337</td><td>1.348</td></tr>
<tr><td></td></tr>
<tr><td>Hora extra</td><td>1.087</td></tr>
<tr><td>Hora festiva</td><td>1.294</td></tr>
<tr><td></td></tr></tbody></table>
<p>* Media axuda de custo: 2.014 ptas.</p>
<p>* Axuda de custo completa: 3.775 ptas.</p>
<p>* Axuda comida: 40.008 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: oficial 2ª.</p>
<p>Do 1-1-1995 ó 30-6-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>908.396</td><td>82.581</td><td>2.753</td></tr>
<tr><td></td></tr>
<tr><td>Plus de asistencia</td><td>139.407</td><td>12.673</td><td>603</td></tr>
<tr><td></td></tr>
<tr><td>Antigüidade</td><td>45.419</td><td>4.129</td><td>138</td></tr>
<tr><td></td></tr>
<tr><td>Tóxico, penoso, per</td><td>81.026</td><td>7.366</td><td>351</td></tr>
<tr><td></td></tr>
<tr><td>Plus Desprazam.</td><td>84.384</td><td>7.671</td><td>365</td></tr>
<tr><td></td></tr>
<tr><td>Vacacións</td><td>128.967</td></tr>
<tr><td></td></tr>
<tr><td>Extra xullo</td><td>122.149</td></tr>
<tr><td></td></tr>
<tr><td>Extra Nadal</td><td>122.149</td></tr>
<tr><td></td></tr>
<tr><td>Plus traballo
a quendas</td><td>181.680</td><td>16.516</td><td>551</td></tr>
<tr><td></td></tr>
<tr><td>Plus nocturnidade</td><td>551</td></tr>
<tr><td></td></tr>
<tr><td>Plus C.S. festivo</td><td>9.502</td></tr>
<tr><td></td></tr>
<tr><td>Plus xefe de equipo</td><td>150.848</td><td>13.713</td><td>653</td></tr>
<tr><td></td></tr>
<tr><td>Plus domingo</td><td>1.879</td></tr>
<tr><td></td></tr>
<tr><td>Plus Mov. Transp.</td><td>268.051</td><td>24.368</td><td>1.160</td></tr>
<tr><td></td></tr>
<tr><td>Hora extra</td><td>973</td></tr>
<tr><td>Hora festiva</td><td>1.202</td></tr>
<tr><td></td></tr></tbody></table>
<p>* Media axuda de custo: 2.014 ptas.</p>
<p>* Axuda de custo completa: 3.775 ptas.</p>
<p>* Axuda comida: 40.008 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: oficial 3ª.</p>
<p>Do 1-1-1995 ó 30-6-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>871.113</td><td>79.192</td><td>2.640</td></tr>
<tr><td></td></tr>
<tr><td>Plus de asistencia</td><td>139.723</td><td>12.702</td><td>605</td></tr>
<tr><td></td></tr>
<tr><td>Antigüidade</td><td>43.555</td><td>3.960</td><td>132</td></tr>
<tr><td></td></tr>
<tr><td>Tóxico, penoso, per</td><td>74.345</td><td>6.759</td><td>322</td></tr>
<tr><td></td></tr>
<tr><td>Plus Desprazam.</td><td>84.348</td><td>7.671</td><td>365</td></tr>
<tr><td></td></tr>
<tr><td>Vacacións</td><td>126.344</td></tr>
<tr><td></td></tr>
<tr><td>Extra xullo</td><td>119.531</td></tr>
<tr><td></td></tr>
<tr><td>Extra Nadal</td><td>119.531</td></tr>
<tr><td></td></tr>
<tr><td>Plus traballo
a quendas</td><td>174.223</td><td>15.838</td><td>528</td></tr>
<tr><td></td></tr>
<tr><td>Plus nocturnidade</td><td>528</td></tr>
<tr><td></td></tr>
<tr><td>Plus C.S. festivo</td><td>8.825</td></tr>
<tr><td></td></tr>
<tr><td>Plus xefe de equipo</td><td>144.936</td><td>13.176</td><td>627</td></tr>
<tr><td></td></tr>
<tr><td>Plus domingo</td><td>1.889</td></tr>
<tr><td></td></tr>
<tr><td>Plus Mov. Transp.</td><td>263.836</td><td>23.985</td><td>1.142</td></tr>
<tr><td></td></tr>
<tr><td>Hora extra</td><td>872</td></tr>
<tr><td>Hora festiva</td><td>1.117</td></tr>
<tr><td></td></tr></tbody></table>
<p>* Media axuda de custo: 2.014 ptas.</p>
<p>* Axuda de custo completa: 3.775 ptas.</p>
<p>* Axuda comida: 40.008 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: especialista.</p>
<p>Do 1-1-1995 ó 30-6-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>851.805</td><td>77.437</td><td>2.581</td></tr>
<tr><td></td></tr>
<tr><td>Plus de asistencia</td><td>115.555</td><td>10.505</td><td>500</td></tr>
<tr><td></td></tr>
<tr><td>Antigüidade</td><td>42.590</td><td>3.872</td><td>129</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Tóxico, penoso, per</td><td>69.464</td><td>6.315</td><td>301</td></tr>
<tr><td></td></tr>
<tr><td>Plus Desprazam.</td><td>84.384</td><td>7.671</td><td>365</td></tr>
<tr><td></td></tr>
<tr><td>Vacacións</td><td>119.175</td></tr>
<tr><td></td></tr>
<tr><td>Extra xullo</td><td>112.359</td></tr>
<tr><td></td></tr>
<tr><td>Extra Nadal</td><td>112.359</td></tr>
<tr><td></td></tr>
<tr><td>Plus traballo
a quendas</td><td>170.361</td><td>15.487</td><td>516</td></tr>
<tr><td></td></tr>
<tr><td>Plus nocturnidade</td><td>516</td></tr>
<tr><td></td></tr>
<tr><td>Plus C.S. festivo</td><td>8.091</td></tr>
<tr><td></td></tr>
<tr><td>Plus xefe de equipo</td><td>141.931</td><td>12.903</td><td>614</td></tr>
<tr><td></td></tr>
<tr><td>Plus domingo</td><td>1.889</td></tr>
<tr><td></td></tr>
<tr><td>Plus Mov. Transp.</td><td>262.214</td><td>23.838</td><td>1.135</td></tr>
<tr><td></td></tr>
<tr><td>Hora extra</td><td>756</td></tr>
<tr><td>Hora festiva</td><td>1.020</td></tr>
<tr><td></td></tr></tbody></table>
<p>* Media axuda de custo: 2.014 ptas.</p>
<p>* Axuda de custo completa: 3.775 ptas.</p>
<p>* Axuda comida: 40.008 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: peón.</p>
<p>Do 1-1-1995 ó 30-6-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>717.702</td><td>65.246</td><td>2.175</td></tr>
<tr><td></td></tr>
<tr><td>Plus de asistencia</td><td>91.924</td><td>8.375</td><td>398</td></tr>
<tr><td></td></tr>
<tr><td>Antigüidade</td><td>35.885</td><td>3.262</td><td>109</td></tr>
<tr><td></td></tr>
<tr><td>Tóxico, penoso, per</td><td>60.451</td><td>5.496</td><td>262</td></tr>
<tr><td></td></tr>
<tr><td>Plus Desprazam.</td><td>84.384</td><td>7.671</td><td>365</td></tr>
<tr><td></td></tr>
<tr><td>Vacacións</td><td>107.800</td></tr>
<tr><td></td></tr>
<tr><td>Extra xullo</td><td>100.984</td></tr>
<tr><td></td></tr>
<tr><td>Extra Nadal</td><td>100.984</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Plus traballo
a quendas</td><td>143.540</td><td>13.049</td><td>435</td></tr>
<tr><td></td></tr>
<tr><td>Plus nocturnidade</td><td>435</td></tr>
<tr><td></td></tr>
<tr><td>Plus C.S. festivo</td><td>6.857</td></tr>
<tr><td></td></tr>
<tr><td>Plus xefe de equipo</td><td>119.402</td><td>10.855</td><td>517</td></tr>
<tr><td></td></tr>
<tr><td>Plus domingo</td><td>1.896</td></tr>
<tr><td></td></tr>
<tr><td>Plus Mov. Transp.</td><td>263.924</td><td>23.993</td><td>1.143</td></tr>
<tr><td></td></tr>
<tr><td>Hora extra</td><td>638</td></tr>
<tr><td>Hora festiva</td><td>866</td></tr>
<tr><td></td></tr></tbody></table>
<p>* Media axuda de custo: 2.014 ptas.</p>
<p>* Axuda de custo completa: 3.775 ptas.</p>
<p>* Ayuda comida: 40.008 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: oficial 1ª.</p>
<p>Do 1-7-1995 ó 31-12-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>965.033</td><td>87.730</td><td>2.924</td></tr>
<tr><td></td></tr>
<tr><td>Plus de asistencia</td><td>151.317</td><td>13.756</td><td>655</td></tr>
<tr><td></td></tr>
<tr><td>Antigüidade</td><td>48.252</td><td>4.387</td><td>146</td></tr>
<tr><td></td></tr>
<tr><td>Tóxico, penoso, per</td><td>87.337</td><td>7.940</td><td>378</td></tr>
<tr><td></td></tr>
<tr><td>Plus Desprazam.</td><td>87.337</td><td>7.940</td><td>378</td></tr>
<tr><td></td></tr>
<tr><td>Vacacións</td><td>142.286</td></tr>
<tr><td></td></tr>
<tr><td>Extra xullo</td><td>135.232</td></tr>
<tr><td></td></tr>
<tr><td>Extra Nadal</td><td>135.232</td></tr>
<tr><td></td></tr>
<tr><td>Plus traballo
a quendas</td><td>193.008</td><td>17.546</td><td>585</td></tr>
<tr><td></td></tr>
<tr><td>Plus nocturnidade</td><td>585</td></tr>
<tr><td></td></tr>
<tr><td>Plus C.S. festivo</td><td>10.582</td></tr>
<tr><td></td></tr>
<tr><td>Plus xefe de equipo</td><td>160.767</td><td>14.615</td><td>696</td></tr>
<tr><td></td></tr>
<tr><td>Plus domingo</td><td>1.944</td></tr>
</tbody></table>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Plus Mov. Transp.</td><td>322.617</td><td>29.329</td><td>1.397</td></tr>
<tr><td></td></tr>
<tr><td>Hora extra</td><td>1.125</td></tr>
<tr><td>Hora festiva</td><td>1.339</td></tr>
<tr><td></td></tr></tbody></table>
<p>* Media axuda de custo: 2.084 ptas.</p>
<p>* Axuda de custo completa: 3.907 ptas.</p>
<p>* Axuda comida: 41.408 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: oficial 2ª.</p>
<p>Do 1-7-1995 ó 31-12-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>940.190</td><td>85.472</td><td>2.894</td></tr>
<tr><td></td></tr>
<tr><td>Plus de asistencia</td><td>144.286</td><td>13.117</td><td>625</td></tr>
<tr><td></td></tr>
<tr><td>Antigüidade</td><td>47.009</td><td>4.274</td><td>363</td></tr>
<tr><td></td></tr>
<tr><td>Tóxico, penoso, per</td><td>83.862</td><td>7.624</td><td>363</td></tr>
<tr><td></td></tr>
<tr><td>Plus Desprazam.</td><td>87.337</td><td>7.940</td><td>378</td></tr>
<tr><td></td></tr>
<tr><td>Vacacións</td><td>133.481</td></tr>
<tr><td></td></tr>
<tr><td>Extra xullo</td><td>126.424</td></tr>
<tr><td></td></tr>
<tr><td>Extra Nadal</td><td>126.424</td></tr>
<tr><td></td></tr>
<tr><td>Plus traballo
a quendas</td><td>188.039</td><td>17.094</td><td>570</td></tr>
<tr><td></td></tr>
<tr><td>Plus nocturnidade</td><td>570</td></tr>
<tr><td></td></tr>
<tr><td>Plus C.S. festivo</td><td>9.835</td></tr>
<tr><td></td></tr>
<tr><td>Plus xefe de equipo</td><td>156.128</td><td>14.193</td><td>676</td></tr>
<tr><td></td></tr>
<tr><td>Plus domingo</td><td>1.944</td></tr>
<tr><td></td></tr>
<tr><td>Plus Mov. Transp.</td><td>277.433</td><td>25.221</td><td>1.201</td></tr>
<tr><td></td></tr>
<tr><td>Hora extra</td><td>1.007</td></tr>
<tr><td>Hora festiva</td><td>1.244</td></tr>
<tr><td></td></tr></tbody></table>
<p>* Media axuda de custo: 2.084 ptas.</p>
<p>* Axuda de custo completa: 3.907 ptas.</p>
<p>* Axuda comida: 41.408 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: oficial 3ª.</p>
<p>Do 1-7-1995 ó 31-12-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>901.602</td><td>81.964</td><td>2.732</td></tr>
<tr><td></td></tr>
<tr><td>Plus de asistencia</td><td>144.623</td><td>13.148</td><td>626</td></tr>
<tr><td></td></tr>
<tr><td>Antigüidade</td><td>45.079</td><td>4.098</td><td>137</td></tr>
<tr><td></td></tr>
<tr><td>Tóxico, penoso, per</td><td>76.947</td><td>6.995</td><td>333</td></tr>
<tr><td></td></tr>
<tr><td>Plus Desprazam.</td><td>87.337</td><td>7.940</td><td>378</td></tr>
<tr><td></td></tr>
<tr><td>Vacacións</td><td>130.766</td></tr>
<tr><td></td></tr>
<tr><td>Extra xullo</td><td>123.715</td></tr>
<tr><td></td></tr>
<tr><td>Extra Nadal</td><td>123.715</td></tr>
<tr><td></td></tr>
<tr><td>Plus traballo
a quendas</td><td>180.321</td><td>16.393</td><td>546</td></tr>
<tr><td></td></tr>
<tr><td>Plus nocturnidade</td><td>546</td></tr>
<tr><td></td></tr>
<tr><td>Plus C.S. festivo</td><td>9.134</td></tr>
<tr><td></td></tr>
<tr><td>Plus xefe de equipo</td><td>150.009</td><td>13.637</td><td>649</td></tr>
<tr><td></td></tr>
<tr><td>Plus domingo</td><td>1.955</td></tr>
<tr><td></td></tr>
<tr><td>Plus Mov. Transp.</td><td>273.070</td><td>24.825</td><td>1.182</td></tr>
<tr><td></td></tr>
<tr><td>Hora extra</td><td>903</td></tr>
<tr><td>Hora festiva</td><td>1.156</td></tr>
<tr><td></td></tr></tbody></table>
<p>* Media axuda de custo: 2.084 ptas.</p>
<p>* Axuda de custo completa: 3.907 ptas.</p>
<p>* Axuda comida: 41.408 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: especialista.</p>
<p>Do 1-7-1995 ó 31-12-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>881.618</td><td>80.147</td><td>2.672</td></tr>
<tr><td></td></tr>
<tr><td>Plus de asistencia</td><td>119.599</td><td>10.873</td><td>518</td></tr>
<tr><td></td></tr>
<tr><td>Antigüidade</td><td>44.081</td><td>4.007</td><td>134</td></tr>
<tr><td></td></tr>
<tr><td>Tóxico, penoso, per</td><td>71.895</td><td>6.536</td><td>311</td></tr>
<tr><td></td></tr>
<tr><td>Plus Desprazam.</td><td>87.337</td><td>7.940</td><td>378</td></tr>
<tr><td></td></tr>
<tr><td>Vacacións</td><td>123.346</td></tr>
<tr><td></td></tr>
<tr><td>Extra xullo</td><td>116.292</td></tr>
<tr><td></td></tr>
<tr><td>Extra Nadal</td><td>116.292</td></tr>
<tr><td></td></tr>
<tr><td>Plus traballo
a quendas</td><td>176.324</td><td>16.029</td><td>534</td></tr>
<tr><td></td></tr>
<tr><td>Plus nocturnidade</td><td>534</td></tr>
<tr><td></td></tr>
<tr><td>Plus C.S. festivo</td><td>8.374</td></tr>
<tr><td></td></tr>
<tr><td>Plus xefe de equipo</td><td>146.899</td><td>13.354</td><td>636</td></tr>
<tr><td></td></tr>
<tr><td>Plus domingo</td><td>1.955</td></tr>
<tr><td></td></tr>
<tr><td>Plus Mov. Transp.</td><td>271.391</td><td>24.672</td><td>1.175</td></tr>
<tr><td></td></tr>
<tr><td>Hora extra</td><td>782</td></tr>
<tr><td>Hora festiva</td><td>1.056</td></tr>
<tr><td></td></tr></tbody></table>
<p>* Media axuda de custo: 2.084 ptas.</p>
<p>* Axuda completa: 3.907 ptas.</p>
<p>* Axuda comida: 41.408 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>Categoría: peón.</p>
<p>Do 1-7-1995 ó 31-12-1995</p>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Salario base</td><td>742.822</td><td>67.529</td><td>2.251</td></tr>
<tr><td></td></tr>
<tr><td>Plus de asistencia</td><td>95.141.286</td><td>8.649</td><td>412</td></tr>
<tr><td></td></tr>
<tr><td>Antigüidade</td><td>37.141</td><td>3.376</td><td>113</td></tr>
<tr><td></td></tr>
<tr><td>Tóxico, penoso, per</td><td>62.567</td><td>5.688</td><td>271</td></tr>
</tbody></table>
<table><tbody><tr><td></td></tr>
<tr><td>Conceptos</td><td>Salario
anual</td><td>Salario
mensual</td><td>Salario
diario</td></tr>
<tr><td></td></tr>
</tbody></table>
<table><tbody><tr><td>Plus Desprazam.</td><td>87.337</td><td>7.940</td><td>378</td></tr>
<tr><td></td></tr>
<tr><td>Vacacións</td><td>111.573</td></tr>
<tr><td></td></tr>
<tr><td>Extra xullo</td><td>104.518</td></tr>
<tr><td></td></tr>
<tr><td>Extra Nadal</td><td>104.518</td></tr>
<tr><td></td></tr>
<tr><td>Plus traballo
a quendas</td><td>148.564</td><td>13.506</td><td>450</td></tr>
<tr><td></td></tr>
<tr><td>Plus nocturnidade</td><td>450</td></tr>
<tr><td></td></tr>
<tr><td>Plus C.S. festivo</td><td>7.097</td></tr>
<tr><td></td></tr>
<tr><td>Plus xefe de equipo</td><td>123.581</td><td>11.235</td><td>535</td></tr>
<tr><td></td></tr>
<tr><td>Plus domingo</td><td>1.962</td></tr>
<tr><td></td></tr>
<tr><td>Plus Mov. Transp.</td><td>273.161</td><td>24.833</td><td>1.183</td></tr>
<tr><td></td></tr>
<tr><td>Hora extra</td><td>660</td></tr>
<tr><td>Hora festiva</td><td>896</td></tr>
<tr><td></td></tr></tbody></table>
<p>* Media axuda de custo: 2.084 ptas.</p>
<p>* Axuda de custo completa: 3.907 ptas.</p>
<p>* Axuda comida: 41.408 ptas.</p>
<p>O salario anual é a retribución total pactada, suposta unha plena presencia.</p>
<p>O salario mensual é a media obtida de dividir entre 11 meses o salario anual.</p>
<p>O salario diario é o resultado de dividir por 30 o salario mensual polo que se refire ós conceptos salario base, antigüidade e traballo a quendas; e por 21 o resto dos conceptos retributivos de carácter mensual.</p>
<p>9507859</p>

