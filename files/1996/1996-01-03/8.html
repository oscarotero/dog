---
date: '1996-01-03'
id: D256
page: 60
number: 2
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de outubro de 1995, da Delegación Provincial de Ourense, pola
  que se dispón a inscrición e a publicación do convenio colectivo de ámbito
  provincial da empresa Asociación para a Integración de Persoas con Minusvalía
  Física e/ou Parálise Cerebral Aixiña de Ourense para os anos 1995 e 1996.
range: Resolución
url: 'https://www.xunta.gal/dog/Publicados/1996/19960103/AnuncioD256_gl.html'
---
<p>Visto o texto do convenio colectivo da empresa Asociación para a Integración de Persoas con Minusvalía Física e/ou Parálise Cerebral Aixiña (código nº 3200702) de Ourense, con entrada nesta delegación provincial o día 18 de outubro do ano en curso, subscrito en representación da parte económica pola empresa e da parte social polos seus delegados de persoal, en xuntanza celebrada o día 29 de setembro de 1995, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado polo R.D. 1/1995, do 24 de marzo, R.D. 1040/1981, do 22 de maio, sobre rexistro e depósito de convenios colectivos de traballo e R.D. 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro rexistro desta delegación provincial, con notificación á representación económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 23 de outubro de 1995.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo da empresa Asociación para a Integración de Persoas con Minusvalía Física e/ou Parálise Cerebral Aixiña co persoal que presta os seus servicios en tódolos seus centytros de traballo.</p>
<p>Capítulo I</p>
<p>Sección primeira</p>
<p>Determinación das partes</p>
<p>Artigo 1º</p>
<p>Este convenio foi pactado por unha representación de tódolos traballadores da empresa Aixiña, á que se denominará representación social, composta polos seguintes traballadores:</p>
<p>Constantino Álvarez Sotelo.</p>
<p>Raquel Fernández Álvarez.</p>
<p>Mª Jesús Pérez Fernández.</p>
<p>Xosé Lois Freire Domínguez, asesor da CIG.</p>
<p>E a representación da dirección da empresa á que se denominará representación económica, composta polos seguintes membros:</p>
<p>Domingo Gómez Freire.</p>
<p>Recaredo Paz Prieto.</p>
<p>José Ramón Sánchez Vázquez.</p>
<p>Sección segunda</p>
<p>Ámbito territorial, funcional e persoal</p>
<p>Artigo 2º.-Ámbito territorial.</p>
<p>As normas contidas no presente convenio serán aplicables ós distintos centros de traballo da Asociación para a Integración de Persoas con Minusvalía Física e/ou Parálise Cerebral Aixiña, na provincia de Ourense ou noutras nas que puidesen instalarse talleres delegados.</p>
<p>Artigo 3º.-Ámbito funcional.</p>
<p>O convenio afectará a tódalas actividades dos distintos centros de traballo e programas da asociación.</p>
<p>Artigo 4º.-Ámbito persoal.</p>
<p>O presente convenio é de aplicación, con exclusión de calquera outro, a tódalas persoas que presten os seus servicios efectivos por conta allea dentro de tódolos talleres e programas da asociación, así como os que ingresen nela durante a súa vixencia, con exclusión do alto persoal directivo ó que fai referencia o Estatuto dos traballadores, como así mesmo ós que ocupen postos de dirección e aqueloutros no traballo dos cales haxa de observarse reserva obrigada.</p>
<p>O alto persoal directivo de Aixiña corresponde ós membros do consello de dirección e estará sempre excluído do ámbito deste convenio, non será remunerable o posto de presidente de dito consello.</p>
<p>O persoal da dirección e aquel que no seu traballo deba observar reserva obrigada estará excluído do ámbito do convenio, unha vez que sexa acordado pola comisión paritaria.</p>
<p>Queda, así mesmo excluído do ámbito persoal do convenio colectivo o persoal que se contrate para impartir programas de formación promovidos por Aixiña, en colaboración coa Administración pública e axentes sociais.</p>
<p>Sección terceira</p>
<p>Vixencia, prórroga e rescisión</p>
<p>Artigo 5º.-Ámbito temporal.</p>
<p>O presente convenio entrará en vigor o día 1 de xaneiro de 1995.</p>
<p>Artigo 6º.-Duración e prórroga.</p>
<p>A duración deste convenio será de dous anos, a partir do 1 de xaneiro de 1995.</p>
<p>O dito convenio considerarase prorrogado tacitamente por un ano natural de non resultar rescindido ou denunciado na data que en este convenio se expresa.</p>
<p>Non obstante as condicións económicas para 1996 quedan pactadas das seguintes formas:</p>
<p>O salario base verase incrementado na mesma porcentaxe na que o faga o S.M.I. (salario mínimo interprofesional), de obrigado cumprimento nos centros especiais de emprego, e entrará en vigor o día 1 de xaneiro de 1996.</p>
<p>Artigo 7º.-Rescisión.</p>
<p>A denuncia do convenio deberá presentarse ante a delegación provincial da Consellería de Xustiza, Interior e Relacións Laborais, cunha antelación mínima de tres meses, respecto á forma de terminación da súa vixencia ou de calquera das súas prórrogas.</p>
<p>Artigo 8º</p>
<p>Se as conversas ou estudios necesarios para a revisión se prorrogasen por prazo que excedese do convenio, entenderase este prorrogado ata rematada a súa negociación, sen perxuízo do carácter retroactivo que se poida aplicar á negociación do novo convenio.</p>
<p>Sección cuarta</p>
<p>Compensación e absorción ad personam</p>
<p>Artigo 9º.-Compensación e absorción.</p>
<p>As condicións pactadas neste convenio forman un todo indivisible. As melloras económicas pactadas poderán ser absorbidas polas que no futuro poidan establecerse por disposición legal e polas que, con carácter voluntario, veña aboando a empresa á entrada en vigor do acordo e unicamente terán aplicación práctica se globalmente superasen a este no nivel do cómputo anual. A remuneración total que á entrada en vigor deste convenio veña percibindo o persoal afectado por este, en concepto de retribución salarial, non poderá ser reducida polas aplicacións das normas que se establecen.</p>
<p>Con respecto ás demais situacións, serán respectadas, en todo caso, as máis beneficiosas que viñesen desfrutando os traballadores en virtude das normas ou pactos previos ad personam.</p>
<p>Sección quinta</p>
<p>Artigo 10º.-Organización práctica do traballo.</p>
<p>A facultade e responsabilidade da organización, racionalización, automatización, mecanización, estudio reestructuración das seccións, revisión e valoración das quendas e postos de traballo, é facultade exclusiva da dirección da empresa, todo iso sen prexudica-la categoría profesional do traballador, e tenderá a un aumento da eficacia e xestión da empresa, así como a máis esmerada entrega no seu cometido con respecto ó colectivo de minusválidos.</p>
<p>Sen mingua da autoridade recoñecida á dirección da empresa nos parágrafos anteriores, o comité da empresa ou delegados do persoal terán a función do asesoramento, orientación e racionalización do traballo, especialmente en relación ós postos dos traballadores minusválidos.</p>
<p>Artigo 11º.-Dereito supletorio.</p>
<p>En todo o non previsto neste convenio, haberá que aterse ó disposto nos regulamentos do réxime interior das distintas actividades asistenciais e do Centro Especial de Emprego da Asociación, á Lei 8/1980, do 10 de marzo, do Estatuto dos traballadores, a Lei 13/1982, do 7 de abril, da integración social do minusválido; ó o Real decreto 1368/1985, do 17 de xullo, que regula a relación de carácter especial dos traballadores minusválidos que traballan nos centros especiais de emprego; o Real decreto 2273/1985, do 4 de decembro, polo que se aproba o Regulamento dos centros especiais de emprego, definidos no artigo 42 da Ley 13/1982, do 7 de abril, de integración social do minusválido; o Real decreto 2274/1985, do 4 de decembro, polo que se regulan os centros ocupacionais para minusválidos, e en xeral a lexislación que en cada momento regula as relacións laborais.</p>
<p>Artigo 12º.-Regulamento de réxime interior.</p>
<p>Constituirase unha comisión paritaria para a vixilancia, interpretación, mediación e arbitraxe do cumprimento deste convenio, sen menoscabo das funcións privativas que lle compecten ó Estado, domicilio da cal se fixa na sede social da Asociación para a Integración Social das Persoas con Minusvalía Física e/ou Parálise Cerebral Aixiña, sita na rúa Pena Trevinca, número 32, baixo, de Ourense, sen prexuízo das competencias legalmente atribuídas ás entidades administrativas e xudiciais correspondentes.</p>
<p>A comisión paritaria estará integrada por partes iguais, dous representantes da parte social e dous da parte económica, acórdase que os ditos membros sexan pola parte social Raquel Fernández Álvarez e Constantino Álvarez Sotelo. E pola parte económica Recaredo Paz Prieto e Domingo Gómez Freire.</p>
<p>A comisión paritaria reunirase con carácter extraordinario cando o solicite unha das partes.</p>
<p>Na dita convocatoria, as partes solicitantes especificarán por escrito, cunha antelación mínima de cinco días, a orde do día e a data da reunión. Só nun caso de urxencia recoñecida por ámbalas dúas partes, o prazo será inferior.</p>
<p>Artgo 14º.-Vinculación á totalidade.</p>
<p>Constituíndo un só conxunto as condicións deste convenio, a non aprobación dalgunha delas pola autoridade laboral competente, suporá a ineficacia do seu contido; non entrará en vigor, polo tanto, ningunha das cláusulas sen a afectación da totalidade por ámbalas dúas partes.</p>
<p>Capítulo II</p>
<p>Clasificación profesional</p>
<p>Artigo 15º.-Clasificación profesional.</p>
<p>O persoal que preste os seus servicios, tanto manuais como intelectuais, en calquera dos centros de traballo de Aixiña, clasificarase en atención ás funcións que desenvolva nalgún dos seguintes grupos:</p>
<p>-Centro de servicios sociais.</p>
<p>Grupo A. Persoal de xestión:</p>
<p>Coordinador de servicios sociais.</p>
<p>Grupo B. Persoal titulado grao superior:</p>
<p>Titulado superior.</p>
<p>Grupo C. Persoal titulado grao medio:</p>
<p>Diplomado traballo social/Asistente social.</p>
<p>Terapeuta ocupacional.</p>
<p>Grupo D. Persoal técnico:</p>
<p>Educador.</p>
<p>Monitor de taller.</p>
<p>Grupo E. Auxiliares técnicos:</p>
<p>Coidador.</p>
<p>Auxiliar de coidador ou monitor.</p>
<p>Grupo F. Persoal administrativo:</p>
<p>Oficial administrativo.</p>
<p>Auxiliar administrativo.</p>
<p>Grupo G. Profesionais de oficio:</p>
<p>Oficial primeira.</p>
<p>Cociñeiro/a.</p>
<p>Oficial segunda.</p>
<p>Oficial terceira.</p>
<p>Axudante de cociña.</p>
<p>Persoal de servicios domésticos.</p>
<p>Persoal non cualificado.</p>
<p>Aprendiz.</p>
<p>Grupo H. Persoal subalterno:</p>
<p>Porteiro.</p>
<p>Telefonista.</p>
<p>-Centro especial de emprego.</p>
<p>Grupo A. Persoal de xestión:</p>
<p>Coordenador de talleres do C.E.E.</p>
<p>Grupo B. Persoal técnico:</p>
<p>Coordenador comercial e relacións públicas.</p>
<p>Jefe de producción de taller de cablerías.</p>
<p>Oficial primeira.</p>
<p>Oficial segunda.</p>
<p>Oficial terceira.</p>
<p>Grupo C. Persoal técnico:</p>
<p>Jefe de producción de taller de estores.</p>
<p>Oficial primeira.</p>
<p>Oficial segunda.</p>
<p>Oficial terceira.</p>
<p>Grupo D. Persoal técnico de taller de artesanía:</p>
<p>Jefe de producción de taller de artesanía.</p>
<p>Técnico de taller de madeira.</p>
<p>Técnico de taller de pintura, estano e outras tecnoloxías.</p>
<p>Oficial primeira.</p>
<p>Oficial segunda.</p>
<p>Oficial terceira.</p>
<p>Grupo E. Persoal mercantil:</p>
<p>Técnico comercial.</p>
<p>Responsable centro de distribución.</p>
<p>Viaxante.</p>
<p>Dependente.</p>
<p>Grupo F. Persoal de oficio:</p>
<p>Encargado de producción.</p>
<p>Oficial primeira.</p>
<p>Oficial segunda.</p>
<p>Oficial terceira.</p>
<p>Conductor.</p>
<p>Axudante.</p>
<p>Peón especializado.</p>
<p>Peón ordinario.</p>
<p>Auxiliar de taller.</p>
<p>Peón non cualificado.</p>
<p>Aprendiz.</p>
<p>-Servicios xerais.</p>
<p>Grupo A. Persoal de xestión:</p>
<p>Coordenador servicios xerais centro M. Rivard.</p>
<p>Grupo B. Persoal técnico titulado.</p>
<p>Técnico de servicios administrativos.</p>
<p>Técnico de servicios de persoal.</p>
<p>Secretaría técnica.</p>
<p>Grupo C. Auxiliares técnicos.</p>
<p>Secretaria de Admón., coordenación e servicios xerais de persoal.</p>
<p>Xestor social.</p>
<p>Grupo D. Persoal administrativo:</p>
<p>Oficial administrativo de primeira.</p>
<p>Oficial administrativo de segunda.</p>
<p>Auxiliar administrativo.</p>
<p>Aprendiz.</p>
<p>Profesionais de oficio.</p>
<p>Encargado.</p>
<p>Oficial de primeira.</p>
<p>Oficial de segunda.</p>
<p>Oficial de terceira.</p>
<p>Persoal mantemento servicios xerais.</p>
<p>Persoal de servicios domésticos.</p>
<p>Persoal non cualificado.</p>
<p>Grupo F. Persoal subalterno.</p>
<p>Porteiro.</p>
<p>Vixiante e garda.</p>
<p>Recepcionista/Telefonista.</p>
<p>Reprógrafo.</p>
<p>Persoal non cualificado.</p>
<p>Artigo 16º.-Niveis salariais.</p>
<p>Os niveis salariais do persoal contratado por Aixiña fíxanse en 17 coas categorías profesionais que en cada un seguidamente se especifican.</p>
<p>Nivel Categorías profesionales de Aixiña</p>
<p>1  Director xerente do centro de servicios.</p>
<p>2  Coordinador de talleres do C.E.E.</p>
<p>Coordinador de servicios sociais.</p>
<p>Coordinador de servicios xerais.</p>
<p>3  Técnico especialista de producción de artesanía.</p>
<p>Coordinador comercial e relacións públicas.</p>
<p>4  Titulado superior.</p>
<p>Técnico de servicios administrativos.</p>
<p>Técnico de servicio de persoal.</p>
<p>Secretaría técnica.</p>
<p>5  Diplomado traballo social/Asistente social.</p>
<p>Terapeuta ocupacional.</p>
<p>6  Educador.</p>
<p>Responsable centro distribución.</p>
<p>7  Xefe de producción de taller.</p>
<p>Secretaría de administración, coordinación e    servicios xerais de persoal.</p>
<p>8  Encargado de servicios.</p>
<p>9  Oficial primeira C.E.E.</p>
<p>Conductor vehículos persoal.</p>
<p>Oficial administrativo primeira.</p>
<p>Coidador.</p>
<p>Monitor de taller.</p>
<p>10 Vendedor/Viaxante.</p>
<p>Oficial segunda C.E.E.</p>
<p>Dependente.</p>
<p>Conductor vehículos mercadorías.</p>
<p>Oficial administrativo segunda.</p>
<p>Xestor social.</p>
<p>Oficial administrativo servicios sociais.</p>
<p>Oficial segunda servicios sociais/xerais.</p>
<p>Cociñeiro/a servicios sociais.</p>
<p>11 Peón especializado.</p>
<p>Auxiliar administrativo.</p>
<p>Auxiliar coidador ou monitor.</p>
<p>Auxiliar administrativo servicios sociais.</p>
<p>Oficial terceira C.E.E.</p>
<p>Recepcionista/Telefonista.</p>
<p>12 Peón ordinario.</p>
<p>Axudante cociña servicios sociais.</p>
<p>Axudante mercantil.</p>
<p>Axudante oficio C.E.E.</p>
<p>Personal servicios domésticos.</p>
<p>Porteiro.</p>
<p>Vixilante e garda.</p>
<p>Auxiliar de taller.</p>
<p>Telefonista.</p>
<p>Reprógrafo.</p>
<p>Personal non cualificado.</p>
<p>Aprendiz.</p>
<p>Capítulo III</p>
<p>Estipulacións concretas</p>
<p>Sección primeira</p>
<p>Ordenación salarial</p>
<p>Artigo 17º.-Conceptos que integran a retribución salarial.</p>
<p>A retribución salarial de acordo coas disposicións legais sobre ordenación do salario, está formada polos seguintes conceptos: salario base e complementos.</p>
<p>Artigo 18º.-Salario base.</p>
<p>Considérase salario base o establecido para cada categoría profesional segundo a táboa de niveis</p>
<p>salariais que figura no anexo I ó presente convenio colectivo.</p>
<p>Artigo 19º.-Complementos.</p>
<p>Son complementos as cantidades que, se é o caso, deban engadirse ó salario. Os complementos divídense en:</p>
<p>Antigüidade: aboarase por trienios segundo establece a táboa de niveis de antigüidade que figura no anexo II ó presente convenio colectivo. O importe das cantidades que se perciban por este concepto non poderá supera-lo 50 por 100, como máximo, do salario base.</p>
<p>Premio de vinculación: cada traballador que cumpra 5 anos de antigüidade na empresa e, no citado período, non fose sancionado, terá dereito á percepción dunha cantidade de pagamento único e a tanto alzado, consistente nun 5 por 100 do salario anual correspondente ó salario base máis antigüidade establecido nas táboas salarias vixentes en cada momento. A dita gratificación percibirase cada vez que o titular cumpra un múltiplo de 5 anos de antigüidade.</p>
<p>Plus de nocturnidade: aboarase conforme a lexislación vixente. Da percepción do plus de nocturnidade queda exceptuado o persoal cun salario que xa se establecese en atención a que o traballo sexa nocturno pola súa propia natureza (servicio de porteiro, gardería, vixilancia nocturna do persoal do centro, coidador de noite e auxiliar de coidador de noite, etc.).</p>
<p>Horas extraordinarias: as horas extraordinarias serán compensadas de acordo co preceptuado na Lei 8/1980, do 10 de marzo, do Estatuto dos traballadores, así como, igualmente, se aplicará o disposto na citada lei nos seus artigos 34 e 35 sobre o número máximo de horas extraordinarias que deban realizarse.</p>
<p>De vencemento periódico superior a un mes: todo o persoal afectado por este convenio terá dereito á percepción de dúas gratificacións extraordinarias nos meses de xullo e decembro, respectivamente. A contía das ditas pagas estará integrada polos conceptos de salario base e antigüidade, segundo se expecifica nas táboas salariais anexas I e II.</p>
<p>Estes importes ratearanse no caso de que os traballadores leven menos dun ano na empresa.</p>
<p>Coa mesma, ó causar baixa na empresa percibirá a parte proporcional que lle corresponda.</p>
<p>De posto de traballo de especial responsabilidade: este complemento percibirase en doce mensualidades polas categorías profesionais que se indican no anexo III deste convenio colectivo.</p>
<p>De productividade ou rendemento: este complemento poderá ser percibido por todo o cadro de persoal da empresa, sempre que quede acreditado o aumento de producción ou rendemento nas diversas actividades.</p>
<p>As cantidades que poidan percibirse por este complemento, así como os traballadores acreedores del, deberán sempre xustificarse por escrito, por acordo entre a dirección da empresa e os representantes dos traballadores, coa periodicidade que regulamentariamente se estableza.</p>
<p>Sección segunda</p>
<p>Indemnizacións e suplidos</p>
<p>Artigo 20º.-Desprazamentos e axudas de custo.</p>
<p>Os traballadores que por necesidade da empresa teñan que efectuar viaxes ou desprazamentos fóra do termo municipal onde estea o centro de traballo no que estean adscritos, percibirán a contía correspondente ós gastos ocasionados, que deberán xustificarse ante a empresa.</p>
<p>Cando para iso se utilice vehículo propio, percibirá o traballador 24 ptas. por quilómetro. Así mesmo, os traballadores que habitualmente cobren comisión pactarán estas coa empresa.</p>
<p>Sección terceira</p>
<p>Prestación voluntarias de carácter social</p>
<p>Artigo 21º.-Roupa de traballo.</p>
<p>A empresa concederá a todo o persoal do cadro, cun posto de traballo que o requira, ó inicia-la prestación de traballo unha peza de roupa nova de traballo e posteriormente unha cada doce meses de acordo coa normativa interna da empresa.</p>
<p>Queda terminantemente prohibido utilizar pezas de roupa de traballo fóra das horas de servicio e será obrigatoria a súa utilización durante o tempo de servicio.</p>
<p>Artigo 22º.-Incapacidade laboral transitoria.</p>
<p>Aboaranse por este concepto as indemnizacións de acordo co preceptuado na lexislación vixente.</p>
<p>Artigo 23º.-Xubilación anticipada e contratos de relevo.</p>
<p>A) Para posibilita-la posta en práctica da modalidade especial de xubilación ós sesenta e catro anos, a parte empresarial obrigase a substituír simultaneamente o traballador por conta allea de sesenta e catro anos que se xubile por mutuo acordo con ela por outro traballador nas condicións previstas no Real decreto 1194/1985, do 17 de xullo (Boletín Oficial del Estado do 20 de xullo de 1985), polo que se acomodan ó amparo do establecido na disposición adicional sétima da Lei 8/1980, do 10 de marzo, modificada pola Lei 32/1984, do 2 de agosto, ás normas sobre anticipación da idade de xubilación, como medida de fomento de emprego.</p>
<p>B) Para a aplicación da xubilación anticipada parcial ós sesenta e dous e sesenta e tres anos con contrato de relevo, haberá que aterse ó disposto no Real decreto 1991/1984, do 31 de outubro.</p>
<p>Artigo 24º.-Licencias e concesións.</p>
<p>Os traballadores, avisando coa posible antelación e xustificándoo adecuadamente, poderán faltar ó traballo, con dereito a percibi-lo salario contractual ou pactado, por algún dos motivos e duración que se indican:</p>
<p>a) Por tempo de quince días naturais, en caso de matrimonio.</p>
<p>b) Por parto da esposa ou compañeira con convivencia demostrada, tres días naturais.</p>
<p>c) Por tempo de tres días naturais, nos casos de enfermidade grave ou falecemento de fillo, cónxuxe, netos, irmáns, pais dun ou outro cónxuxe e avós. Cando con tal motivo o traballador necesite facer desprazamentos fóra da rexión, o prazo será de cinco días naturais.</p>
<p>d) Un día natural en caso de voda de fillos ou irmáns.</p>
<p>e) Polo tempo necesario nos casos de asistencia a consultas da Seguridade Social, tanto de médico de cabeceira como dos especialistas, cando non sexa factible acudir a esas consultas fóra das horas de traballo. En caso de asistencia á consulta do médico de cabeceira, o traballador presentará o correspondente xustificante emitido por aquel, certificando a efectiva asistencia á consulta.</p>
<p>No caso de asistencia a consulta dun especialista, o traballador deberá presenta-lo volante do médico de cabeceira no que se lle envía ó especialista correspondente e a xustificación de estar na consulta deste último.</p>
<p>f) Un día natural por traslado do seu domicilio natural, na localidade de residencia e dous días naturais se é fóra da localidade de residencia.</p>
<p>g) Polo tempo indispensable para o cumprimento dun deber inescusable de carácter público e persoal a que se refire o artigo 37, apartado d) da Lei 8/1980, do 10 de marzo, do Estatuto dos traballadores.</p>
<p>h) Os días 24 e 31 de decembro serán días inhábiles para tódolos efectos e non recuperables.</p>
<p>Artigo 25º.-Acción social.</p>
<p>Co fin de soluciona-los problemas de grave necesidade e de asistencia social que o persoal teña ou poida ter, créase unha comisión de asistencia social formada por catro membros, dous pola parte económica e dous pola parte social que se reunirán cando a situación o requira por petición de calquera dos membros, con facultade para dictaminar e decidir sobre as circunstancias que en cada caso se formulen, elaborando a proposta de axuda que, en cada caso, esixa e facendo viable dentro das posibilidades da empresa a súa solución.</p>
<p>Esta comisión estará integrada polos mesmos membros da comisión paritaria.</p>
<p>Artigo 26º.-Descontos por falta de traballo.</p>
<p>A parte proporcional do desconto que haxa de efectuarse nas pagas extras e vacacións por falta de asistencia ó traballo efectuaranse en función dos días naturais de ausencia efectiva ó traballo.</p>
<p>Artigo 27º.-Axuda por xubilación e invalidez.</p>
<p>Ó producirse o feito da xubilación por cumprimento da idade regulamentaria ou ó producirse a cualificación de invalidez permanente total (por enfermidade común, enfermidade profesional, accidente laboral ou non laboral) e se o traballador levase máis de quince anos de alta laboral na empresa, recibirá desta por unha soa vez o importe íntegro de dúas mensualidades.</p>
<p>Artigo 28º.-Seguro colectivo.</p>
<p>Ámbalas partes poderán acorda-lo establecemento dun seguro colectivo, o custo do cal poderá correr a cargo de empresa e traballadores, segundo posibilidades económicas desta, que afectará o persoal do cadro.</p>
<p>Artigo 29º.-Seguro de responsabilidade civil.</p>
<p>Aixiña procederá a concertar un seguro que cubra a responsabilidade civil profesional do persoal ó seu servicio que puidese derivarse do cumprimento das obrigacións laborais.</p>
<p>A determinación das funcións e continxencias concretas que se consideren incluídas no obxecto do seguro efectuarase logo dos estudios de corretaxe de seguros pertinente.</p>
<p>Artigo 30º.-Asistencia xurídica a traballadores.</p>
<p>A dirección da empresa comprométese a prestar consulta xurídica ós traballadores de Aixiña, respecto a calquera tipo de asunto excepto os de carácter laboral, logo de comunicación do asunto que se vai asesorar á Secretaría Xeral de Aixiña.</p>
<p>Sección cuarta</p>
<p>Xornada de traballo, horario e vacacións</p>
<p>Artigo 31º.-Xornada de traballo.</p>
<p>O número de horas de traballo que se vai realizar durante a vixencia do presente convenio colectivo será de corenta horas semanais, preferentemente en réxime de xornada continuada.</p>
<p>Artigo 32º.-Horario de traballo.</p>
<p>Establecerase o horario de traballo para os distintos centros de traballo, de acordo coa xornada establecida no artigo anterior.</p>
<p>No mes de xaneiro de cada ano elaborará a dirección da empresa un calendario laboral.</p>
<p>O dito calendario deberá conter:</p>
<p>-O horario de traballo.</p>
<p>-Quendas de traballo, se as houber.</p>
<p>-Distribución anual dos días de traballo.</p>
<p>-Festivos.</p>
<p>-Descansos semanais e outros días inhábiles.</p>
<p>Artigo 33º.-Vacacións.</p>
<p>Todo o persoal terá direito a trinta días naturais de vacacións.</p>
<p>Por común acordo entre a empresa e o traballador, poderase convi-la división do período de desfrute das vacacións.</p>
<p>A distribución dos períodos das vacacións farase por acordo entre a dirección do centro e a representación dos traballadores, téndose en conta a natureza específica dos centros.</p>
<p>Sección quinta</p>
<p>Seguridad e hixiene no traballo</p>
<p>Artigo 34º.-Seguridade e hixiene no traballo.</p>
<p>En todo o relativo a seguridade e hixiene no traballo, con posición e atribucións do comité, vixilantes de seguridade e servicios médicos de empresa haberá que aterse ó disposto na lexislación vixente na materia, así como ó disposto nos plans de emerxencia contra incendios e de evacuación dos centros de Aixiña.</p>
<p>Sección sexta</p>
<p>Cesamentos na empresa</p>
<p>Artigo 35º.-Cesamentos por xubilación.</p>
<p>A xubilación poderase producir por vontade do traballador cando este cumpra os sesenta e catro anos e será forzosa ó cumpri-los sesenta e cinco, salvo que por falta de cotización non teña dereito á pensión de xubilación; neste caso seralle prorrogado o seu contrato ata que cumpra o mínimo de cotización, sempre que se produza antes de cumpri-los setenta anos.</p>
<p>Artigo 36º.-Cesamento por vontade do traballador.</p>
<p>O traballador que se propoña cesar na empresa voluntariamente deberá preavisar cun prazo de antelación mínimo segundo o previsto no Regulamento de régimen interior dos centros e servicios de Aixiña. O incumprimento do prazo de preaviso ocasionará unha deducción da súa liquidación, correspondente ós días que deixase de preavisar.</p>
<p>Sección sétima</p>
<p>Outras disposicións</p>
<p>Artigo 37º.-Liquidación e pagamento do recibo de salario.</p>
<p>O recibo de salario será liquidado mensualmente, efectuarase o pagamento deste a través de transferencia a conta corrente ou de aforro da entidade bancaria ou caixa de aforros que determine o traballador.</p>
<p>Artigo 38º.-Intervención da comisión paritaria en conflictos colectivos.</p>
<p>Será preceptivo, como trámite previo á formulación dun conflicto colectivo nos termos establecidos no Real decreto lei 17/1977, do 4 de marzo, a formulación da cuestión obxecto do conflicto colectivo ante a comisión paritaria.</p>
<p>Artigo 39º.-Cláusula de garantía.</p>
<p>Se durante a vixencia do presente convenio colectivo se producise algún cambio na titularidade dos centros de Aixiña ou transferencia da xestión, a dita modificación non afectará ó acordado neste convenio, que terá a consideración de norma mínima.</p>
<p>ANEXO I</p>
<p>TÁBOA SALARIAL POR NIVELES PARA 1995</p>
<table><tbody><tr><td></td></tr>
<tr><td>Nivel</td><td>Salario base mensual
(doce pagas)</td><td>Pagas extras
(dúas pagas)</td><td>Salario base máis
pagas extras anuais</td></tr>
<tr><td></td></tr>
</tbody></table>
<table><tbody><tr><td>1</td><td>150.000</td><td>150.000</td><td>2.100.000</td></tr>
<tr><td></td></tr>
<tr><td>2</td><td>132.000</td><td>132.000</td><td>1.848.000</td></tr>
<tr><td></td></tr>
<tr><td>3</td><td>125.000</td><td>125.000</td><td>1.750.000</td></tr>
<tr><td></td></tr>
<tr><td>4</td><td>119.000</td><td>119.000</td><td>1.666.000</td></tr>
<tr><td></td></tr>
<tr><td>5</td><td>115.000</td><td>115.000</td><td>1.610.000</td></tr>
<tr><td></td></tr>
<tr><td>6</td><td>106.000</td><td>106.000</td><td>1.484.000</td></tr>
<tr><td></td></tr>
<tr><td>7</td><td>96.000</td><td>96.000</td><td>1.344.000</td></tr>
<tr><td></td></tr>
<tr><td>8</td><td>89.000</td><td>89.000</td><td>1.246.000</td></tr>
<tr><td></td></tr>
<tr><td>9</td><td>84.000</td><td>84.000</td><td>1.176.000</td></tr>
<tr><td></td></tr>
<tr><td>10</td><td>77.000</td><td>77.000</td><td>1.078.000</td></tr>
<tr><td></td></tr>
<tr><td>11</td><td>73.400</td><td>73.400</td><td>1.027.600</td></tr>
<tr><td></td></tr>
<tr><td>12</td><td>64.204</td><td>64.204</td><td>898.856</td></tr>
<tr><td></td></tr></tbody></table>
<p>ANEXO II</p>
<p>TÁBOA DE ANTIGÜIDADE POR NIVEIS PARA 1995</p>
<table><tbody><tr><td></td></tr>
<tr><td>Nivel</td><td>Antigüidade mensual
(catorce pagas)</td><td>Antigüidade anual
(un trienio)</td></tr>
<tr><td></td></tr>
</tbody></table>
<table><tbody><tr><td>1</td><td>6.270</td><td>87.780</td></tr>
<tr><td></td></tr>
<tr><td>2</td><td>6.270</td><td>87.780</td></tr>
<tr><td></td></tr>
<tr><td>3</td><td>6.250</td><td>87.500</td></tr>
<tr><td></td></tr>
<tr><td>4</td><td>5.950</td><td>73.300</td></tr>
<tr><td></td></tr>
<tr><td>5</td><td>5.750</td><td>80.500</td></tr>
<tr><td></td></tr>
<tr><td>6</td><td>5.300</td><td>74.200</td></tr>
<tr><td></td></tr>
<tr><td>7</td><td>4.800</td><td>67.200</td></tr>
<tr><td></td></tr>
<tr><td>8</td><td>4.450</td><td>62.300</td></tr>
<tr><td></td></tr>
<tr><td>9</td><td>4.200</td><td>58.800</td></tr>
<tr><td></td></tr>
<tr><td>10</td><td>3.850</td><td>53.900</td></tr>
<tr><td></td></tr>
<tr><td>11</td><td>3.670</td><td>51.380</td></tr>
<tr><td></td></tr>
<tr><td>12</td><td>3.211</td><td>44.954</td></tr>
<tr><td></td></tr></tbody></table>
<p>ANEXO III</p>
<p>TÁBOA DE COMPLEMENTOS POR POSTOS DE TRABALLO DE ESPECIAL RESPONSABILIDADE PARA 1995</p>
<table><tbody><tr><td></td></tr>
<tr><td>Nivel</td><td>Categoría profesional</td><td>Mensual
ptas.x12</td><td>Anual ptas.</td></tr>
<tr><td></td></tr>
</tbody></table>
<table><tbody><tr><td>1</td><td>Director-xerente do C.I.S.</td><td>20.000</td><td>240.000</td></tr>
<tr><td></td></tr>
<tr><td>2</td><td>Coord. talleres C.E.E.</td><td>10.000</td><td>120.000</td></tr>
<tr><td></td><td>Coord. servicios sociais</td><td>10.000</td><td>120.000</td></tr>
<tr><td></td><td>Coord. servicios xerais</td><td>10.000</td><td>120.000</td></tr>
<tr><td></td></tr>
<tr><td>3</td><td>Coord. comercial e relacións
públicas</td><td>5.000</td><td>60.000</td></tr>
<tr><td></td></tr>
<tr><td>4</td><td>Técnico servicios administrativos</td><td>3.000</td><td>36.000</td></tr>
<tr><td></td><td>Técnico servicios persoal</td><td>3.000</td><td>36.000</td></tr>
<tr><td></td></tr></tbody></table>
<p>9508359</p>

