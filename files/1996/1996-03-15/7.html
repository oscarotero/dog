---
date: '1996-03-15'
id: 43FE
page: 2349
number: 54
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Resolución do 14 de febreiro de 1996, da Dirección Xeral do Patrimonio
  Histórico e Documental, pola que se incoa expediente para a delimitación do
  contorno do pazo e igrexa de San Xosé de Casanova, no concello da Coruña,
  provincia da Coruña.
range: Resolución
url: 'https://www.xunta.gal/dog/Publicados/1996/19960315/Anuncio43FE_gl.html'
---
<p>Por Resolución do 14 de maio de 1980 (Boletín Oficial del Estado do 27 de xuño de 1980) foi incoado expediente para a declaración como ben de interese cultural con categoría de monumento, a favor do pazo e igrexa de San Xosé de Casanova, no concello da Coruña, provincia da Coruña.</p>
<p>Sendo a devandita incoación anterior á entrada en vigor da Lei 8/1995, do 30 de outubro (Diario Oficial de Galicia do 8 de novembro de 1995) é preciso na actualidade concreta-la delimitación do seu contorno, para proceder á súa declaración.</p>
<p>En consecuencia e vistos os informes dos servicios técnicos e órganos consultivos, favorables á incoación do expediente para a delimitación do contorno do pazo e igrexa de San Xosé de Casanova, concello da Coruña, provincia da Coruña. Esta dirección xeral,</p>
<p>RESOLVE:</p>
<p>Primeiro.-Ter por incoado expediente de delimitación do contorno do pazo e igrexa de San Xosé de Casanova, concello da Coruña, provincia da Coruña (Art. 11 da Lei 8/1995 do 30 de outubro de 1995).</p>
<p>Protexer estes monumentos e a zona afectada pola incoación, sendo a delimitación a seguinte:</p>
<p>«A-B. Camiño veciñal desde a vía do ferrocarril ata a estrada de Fisterra.</p>
<p>B-C-D-E-F-G-H-I-J-K. Poligonal norte do límite do solo do núcleo de San Xosé.</p>
<p>K-L-M. Estrada de Fisterra ata o desvío da Moura.</p>
<p>M-N. Desde a estrada de Fisterra ata a liña do ferrocarril.</p>
<p>N-A. Liña do ferrocarril».</p>
<p>Segundo.-Segui-la tramitación dos expedientes seguindo as disposicións vixentes.</p>
<p>Terceiro.-Dar traslado da resolución ó alcalde do concello da Coruña, provincia da Coruña, e comunicarlle que de acordo co artigo 35 da Lei 8/1995, do 30 de outubro, do patrimonio cultural de Galicia «A incoación dun expediente de declaración de ben de interese cultural respecto dun inmoble determinará a suspensión das correspondentes licencias de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, debesen realizarse con carácter inaprazable precisarán, en todo caso, autorización dos organismos competentes da Consellería de Cultura».</p>
<p>Cuarto.-Notificarlle a presente resolución ó propietario, ó Rexistro de Bens de Interese Cultural do Ministerio de Cultura, e o Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial del Estado, abríndose un período de información</p>
<p>pública de 1 mes, contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 14 de febreiro de 1996.</p>
<p>Ángel Sicart Giménez</p>
<p>Director xeral do Patrimonio Histórico e Documental</p>
<p>1937</p>

