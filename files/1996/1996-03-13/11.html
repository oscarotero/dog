---
date: '1996-03-13'
id: 41DA
page: 2
number: 52
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Decreto 97/1996, do 29 de febreiro, polo que se declara a urxente ocupación de
  bens e dereitos co obxecto de impoñe-la servidume de paso para o
  establecemento e conservación da liña eléctrica a 15/20 kV Cambados-Ribadumia,
  nos concellos de Cambados e Ribadumia (Pontevedra). (Expediente número
  242/1993 A.T.).
range: Decreto
url: 'https://www.xunta.gal/dog/Publicados/1996/19960313/Anuncio41DA_gl.html'
---
<p>Unión Eléctrica-Fenosa, S.A., con domicilio para efectos de notificación na r/ Fernando Macías nº 2 da Coruña, solicitou desta Consellería de Industria e Comercio a concesión dos beneficios de expropiación forzosa e a declaración de urxente ocupación dos terreos afectados pola execución do proxecto de construcción da liña eléctrica aérea a 15/20 kV de 2.308 m de lonxitude, conductor LA-110, apoios formigón e metálicos e tomas de terra, co orixe na subestación de Cambados e remate no apoio nº 83 da L.M.T. Vilagarcía de Arousa-Cambados, percorrendo terreos dos temros municipais de Cambados</p>
<p>e Ribadumia (Pontevedra). (Expediente número 242/1993 A.T.).</p>
<p>A dita instalación autorizouse, declarouse de utilidade pública, e aprobouse o seu proxecto de execución, por resolución da Delegación Provincial da Consellería de Industria e Comercio de Pontevedra do 8-8-1994, que foi obxecto de publicación inseríndose no DOG do 16-9-1994, no BOP de Pontevedra do 2-9-1994, e no BOE do 26-8-1994.</p>
<p>A solicitude de urxente ocupación fíxose de acordo co disposto no artigo 31 do regulamento que desenvolve a Lei 10/1996, do 18 de marzo, de expropiación forzosa e sancións en materia de instalacións eléctricas, aplicabe ó presente expediente en virtude do establecido pola alínea 2 da disposición transitoria segundo da Lei 40/1994, do 30 de decembro, de ordenación do sistema eléctrico nacional.</p>
<p>Os anuncios de información pública aberta en función desta petición, coa relación de interesados, bens e dereitos afectados, publicáronse no xornal Faro de Vigo do 1-6-1995, no BOP de Pontevedra do 8-5-1995, no DOG do 29-5-1995, e nos taboleiros de anuncios da Casa do Concello de Cambados e Ribadumia e nos da delegación provincial referida; ó mesmo tempo, na forma regulamentaria, notifóuselle individualmente a cada un dos interesados que figuran na dita relación.</p>
<p>A tramitación do expediente fíxose de acordo coa Lei 10/1966, do 18 de marzo, e co seu regulamento de aplicación, aprobado polo Decreto 2619/1966, do 20 de outubro; durante o período no que se someteu a trámite de información pública non se formularon alegacións nin se produciu incidente de ningún tipo.</p>
<p>Unha vez efectuada, por técnicos da delegación provincial da Consellería de Industria e Comercio de Pontevedra, a insepcción sobre o terreo segundo o trazado aprobado para a instalación desta liña, púidose comprobar que nos bens afectados sobre os que se solicitan os beneficios de expropiación, para os efectos da imposición de servidume, non se dan os supostos prohibitivos previstos nos artigos 6 da Lei 10/1996, do 18 de marzo, e 25 do Decreto 2619/1966, nin lles son de aplicación as limitacións do artigo 26 do dito decreto.</p>
<p>Considérase xustificada a urxente ocupación solicitada pola compañia Unión Eléctrica-Fenosa, S.A., xa que con esta liña se pretende amplia-las redes de distribución de enerxía, para mellora-la subministración eléctrica nos sectores de establecemento das instalacións e poder garanti-las máximas condicións de seguridade da subministración nas ditas zonas, atendendo as constantes reclamacións polo mal servicio no sector e debido a que a imposición da sevidume de paso, polo procedemento ordinario, faría imposible cumpri-los prazos previstos para esta instalación.</p>
<p>Na súa virtude, e por proposta do conselleiro de Industria e Comercio, logo de deliberación do Consello da Xunta de Galicia, na súa reunión do día</p>
<p>vintenove de febreiro de mil novecentos noventa e seis,</p>
<p>DISPOÑO:</p>
<p>Artigo único.-Para os efectos previstos na Lei 10/1966, do 18 de marzo, de expropiación forzosa e sancións en mateira de instalacións eléctricas, e no seu regulamento de aplicación, aprobado polo Decreto 2619/1966. do 20 de outubro, declárase urxente a ocupaciónde terreos e bens gravados coa servidume de paso imposta co alcance previsto no artigo 4 da citada lei, para realiza-la instalación proxectada e proposta por Unión Eléctrica-Fenosa, S.A., da liña eléctrica aérea a 15/20 kV Cambados-Ribadumia.</p>
<p>Os bens e dereitos a que afecta esta disposición sitúanse nos termos municipais de Cambados e Ribadumia (Pontevedra), e son tódolos que figuran na relación presentada pola empresa solicitante dos beneficios de expropiación, que consta no expediente, o cal se someteu a información pública na forma e datas anteriormente descritas.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Antonio Couceiro Méndez</p>
<p>Conselleiro de Industria e Comercio</p>
<p>1626</p>

