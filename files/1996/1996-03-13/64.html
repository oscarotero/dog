---
date: '1996-03-13'
id: 42BA
page: 2
number: 52
agency: CONCELLO DE VIGO
section: VI. ANUNCIOS
title: >-
  Exposición pública dun estudio de detalle na rúa Arquitecto Gómez Román, en
  Oia.
range: Exposición
url: 'https://www.xunta.gal/dog/Publicados/1996/19960313/Anuncio42BA_gl.html'
---
<p>O Pleno deste Concello, na súa sesión do 23 de decembro de 1995, aprobou inicialmente o estudio de detalle na rúa Arquitecto Gómez Román, San Miguel de Oia, (3726/411), formulado por Rosa María Siegel e redactado polo arquitecto Jaime Riera Nieves, visado polo COAG con datas do 17 e 28 de agosto de 1995.</p>
<p>Acordouse, así mesmo, aprobar inicialmente a delimitación dunha unidade de actuación co ámbito limitado ás parcelas incluídas no ámbito do estudio de detalle nas que non hai edificacións, e fíxase como sistema de actuación ou de compensación. O 15% poderá substituírse polo seu equivalente en metálico.</p>
<p>Suspéndense, ata a aprobación definitiva, as licencias de parcelación, edificación e demolición, na área abranguida por este instrumento de planeamento secundario, cos seguintes límites:</p>
<p>Norte: rúa Arquitecto Gómez Román.</p>
<p>Sur: U.A. Canabido.</p>
<p>Leste: propiedade de Alejandro Román Pereira.</p>
<p>Oeste: propiedade de Ventura González Iglesias e María Costas Beiro.</p>
<p>O que se somete a información pública polo prazo de quince días, coa publicación do anuncio no DOG, BOP, nun xornal dos de maior difusión e no taboleiro de edictos da casa do concello, ademais das notificacións personais ós interesados.</p>
<p>A documentación do expediente está ó dispor dos interesados na oficina municipal de información urbanística, podéndose presentar alegacións desde a primeira publicación deste anuncio ata o fin do prazo de exposición, logo do derradeiro anuncio.</p>
<p>Vigo, 22 de xaneiro de 1996.</p>
<p>Manuel Pérez Álvarez</p>
<p>Alcalde</p>
<p>1308</p>

