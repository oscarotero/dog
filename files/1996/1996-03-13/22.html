---
date: '1996-03-13'
id: '4206'
page: 2
number: 52
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 9 de febreiro de 1996 pola que se delegan determinadas competencias no
  director de Recursos Humanos e Relacións Laborais do Complexo Hospitalario de
  Santiago de Compostela.
range: Orde
url: 'https://www.xunta.gal/dog/Publicados/1996/19960313/Anuncio4206_gl.html'
---
<p>Ante a necesidade de garantir que se adopten solucións organizativas eficaces e co fin de conseguir unha maior axilización no trámite e resolución dos asuntos administrativos faise preciso delegar determinadas competencias no director de Recursos Humanos e Relacións Laborais do Complexo Hospitalario de Santiago de Compostela.</p>
<p>Na súa virtude, facendo uso das facultades que me confiren os artigos 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, o artigo 3.2º do Decreto 199/1994, do 16 de xuño, polo que se establece a estructura orgánica do Servicio Galego de Saúde, o artigo 72.4º da Lei 11/1992 do 7 de outubro, de réxime financeiro e presupuestario de Galicia,</p>
<p>DISPOÑO:</p>
<p>Artigo único.-Delégase no director de Recursos Humanos e Relacións Laborais do Complexo Hospitalario de Santiago de Compostela o nomeamento ou contratación de persoal temporal das institucións ou servicios deles dependentes, logo de autorización da correspondente dirección provincial, así como a selección e nomeamento de persoal temporal na categoría de facultativo especialista, sempre que, en tódolos casos anteriores, a duración dos servicios non vai ser superior a tres meses.</p>
<p>Os acordos que se adopten en virtude desta delegación deberán ser notificados á Dirección Xeral de Recursos Humanos e á respectiva dirección provincial.</p>
<p>Disposición derrogatoria</p>
<p>Derróganse cantas disposicións de igual ou inferior rango se opoñan ó establecido nesta orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 9 de febreiro de 1996.</p>
<p>José M. Romay Beccaría</p>
<p>Conselleiro de Sanidade e Servicios Sociais</p>
<p>1512</p>

