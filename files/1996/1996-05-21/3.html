---
date: '1996-05-21'
id: 686E
page: 4
number: 99
agency: 'CONSELLERÍA DE AGRICULTURA, GANDERÍA E MONTES'
section: I. DISPOSICIÓNS XERAIS
title: >-
  Orde do 8 de abril de 1996, conxunta das consellerías de Agricultura, Gandería
  e Montes e de Sanidade e Servicios Sociais, pola que se crea o Rexistro
  Oficial de Establecementos e Servicios Praguicidas e se dictan normas para a
  inscrición nel na Comunidade Autónoma de Galicia.
range: Orde
url: 'https://www.xunta.gal/dog/Publicados/1996/19960521/Anuncio686E_gl.html'
---
<p>A regulamentación técnico-sanitaria para a fabricación, comercialización e utilización de praguicidas, no sucesivo RTS, aprobada polo Real decreto 3349/1983, do 30 de novembro, modificada polos reais decretos 162/1991, do 8 de febreiro, e 443/1994, do 11 de marzo, establece que para efectos de facilita-lo control oficial, os establecementos e servicios nos que se desenvolvan actividades reguladas na dita regulamentación, deberán estar inscritas nun Rexistro Oficial de Establecementos e Servicios Praguicidas, no sucesivo Rexistro.</p>
<p>No artigo 4.5º do citado Real decreto 3349/1983, do 30 de novembro, indicábase que os ministerios de Agricultura, Pesca e Alimentación e de Sanidade e Consumo, establecerían conxuntamente as normas de inscrición e funcionamento do Rexistro.</p>
<p>En tanto non se dictaban normas por parte dos ministerios antes mencionados, a Consellería de Agricultura, Gandería e Montes da Xunta de Galicia, ante a urxente necesidade de levar a cabo un control oficial dos establecementos e servicios de praguicidas de uso fitosanitario estableceu, no ámbito da Comunidade Autónoma, unha normativa para regular provisionalmente a inscrición e funcionamento do Rexistro Oficial de Establecementos e Servicios Praguicidas, no referente ós praguicidas de uso fitosanitario.</p>
<p>Finalmente a Orde do 24 de febreiro de 1993, do Ministerio de Relacións coas Cortes e da Secretaría do Goberno, pola que se normaliza a inscrición e funcionamento do Rexistro Oficial de Establecementos e Servicios Praguicidas, establece as normas reguladoras do dito Rexistro sen menoscabo, en todo caso, das competencias de desenvolvemento lexislativo e de execución que ostentan as Comunidades Autónomas e as que corresponden á Administración local.</p>
<p>Ó amparo do Real decreto 3318/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de Agricultura e Pesca, e do Real decreto 1634/1980, do 31 de xullo, de transferencias de competencias da Administración do Estado á Xunta de Galicia en materia, entre outras, de Sanidade, e por proposta das direccións xerais de Producción Agropecuaria e Industrias Agroalimentarias da Consellería de Agricultura, Gandería e Montes e de Saúde Pública da Consellería de Sanidade e Servicios Sociais.</p>
<p>DISPOÑEMOS:</p>
<p>Artigo 1º.-Ámbito de aplicación.</p>
<p>Créase o Rexistro Oficial de Establecementos e Servicios Praguicidas, no que deberán inscribirse os locais e instalacións en que se fabriquen, formulen, manipulen, almacenen ou comercialicen praguicidas en xeral, así como os que presten servicios de aplicación destes productos no ámbito da Comunidade Autónoma de Galicia.</p>
<p>Artigo 2º.-Exención de inscrición.</p>
<p>Como excepcións ó establecido no artigo 1º, a obriga de inscrición no Rexistro non afecta a:</p>
<p>a) Os establecementos nos que se fabriquen, manipulen, almacenen ou comercialicen desinfectantes de material clínico ou farmacéutico, de ambientes clínicos e cirúrxicos ou praguicidas de uso na hixiene persoal.</p>
<p>b) Os establecementos nos que se fabriquen, manipulen, almacenen ou comercialicen productos sometidos ó réxime de control dos medicamentos veterinarios.</p>
<p>c) Os establecementos nos que se comercialicen exclusivamente praguicidas autorizados para usos domésticos ou para uso na hixiene persoal, a que se refire o punto 2.3 do artigo 10 da RTS.</p>
<p>Artigo 3º.-Adscrición do rexistro.</p>
<p>O Rexistro queda adscrito á Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes.</p>
<p>Artigo 4º.-Estructura do rexistro.</p>
<p>O Rexistro estructurarase en dúas seccións:</p>
<p>1. Sección 1ª: establecementos praguicidas:</p>
<p>Nesta sección deberán ser inscritos, polas persoas naturais ou xurídicas que sexan os seus titulares os seguintes establecementos:</p>
<p>1.1 Plantas de producción: son aquelas instalacións industriais de síntese e de obtención de ingredientes activos praguicidas así como os locais, almacéns e instalacións anexas.</p>
<p>1.2 Plantas formuladoras: son aquelas instalacións dedicadas á formulación de praguicidas mediante a manufacturación ou envasado de preparados, sem</p>
<p>pre que estean situadas fóra da área dunha planta de producción.</p>
<p>1.3 Plantas de tratamento: son aqueles establecementos con cámaras de fumigación, balsas de inmersión e/ou outras instalacións fixas destinadas á execución de tratamentos praguicidas, incluídos os almacéns e instalacións anexas.</p>
<p>1.4 Almacéns distribuidores: son aqueles locais, independentes doutras instalacións, destinados ó almacenamento de praguicidas, técnicos ou formulados, nas redes comerciais de distribución.</p>
<p>1.5 Almacéns comunitarios: son aqueles locais de entidades asociativas, formalmente constituídas que lles subministren praguicidas exclusivamente ós seus asociados.</p>
<p>1.6 Outros almacéns: son aqueles locais destinados ó depósito e almacenamento de productos praguicidas, cando requiran tamén a correspondente autorización municipal para a dita actividade.</p>
<p>1.7 Establecementos de venda: son aqueles locais destinados á venda ó público de preparados praguicidas.</p>
<p>2. Sección 2ª: servicios praguicidas:</p>
<p>Nesta sección incribiranse:</p>
<p>2.1 Fabricantes: son aquelas persoas físicas ou xurídicas que sexan titulares dunha planta de producción ou dunha planta formuladora.</p>
<p>2.2 Distribuidores: son aquelas persoas físicas ou xurídicas que, sen dedicarse á venda ó público, comercializan os praguicidas.</p>
<p>2.3 Vendedores: son aquelas persoas físicas ou xurídicas que teñan como actividade a venda de praguicidas.</p>
<p>2.4 Aplicadores ou empresas de tratamentos: son aquelas persoas fisicas ou xurídicas que efectúan tratamentos praguicidas con carácter industrial, corporativo ou de servicios a terceiros.</p>
<p>A inscrición nesta sección non exclúe da obrigatoriedade de inscrición de cada instalación ou almacén na sección de establecementos, segundo o que se indica no apartado 1, deste artigo.</p>
<p>Artigo 5º.-Solicitudes e documentación.</p>
<p>As solicitudes de inscrición no Rexistro axustaranse ós modelos que figuran nos anexos I e II desta orde. As mesmas, unha vez cubertas polos seus titulares ou representantes acompañaranse, segundo corresponda, da seguinte documentación:</p>
<p>1. Sección de establecementos praguicidas:</p>
<p>a) Fotocopia do NIF/CIF do solicitante.</p>
<p>b) Acreditación da representación, se procede.</p>
<p>c) Fotocopia compulsada da licencia municipal de apertura da actividade para a que solicita autorización. Se os productos que se van a manipular ou almacenar están clasificados como «tóxicos» ou «moi tóxicos», de acordo co indicado no artigo 3º</p>
<p>da RTS, na licencia municipal deberase especifica-la categoría toxicolóxica máxima para a que se autoriza.</p>
<p>d) Memoria descritiva do establecemento ou instalación, referida aás súas características e actividade, incluíndo un plano ou esbozo de situación e outro de distribución interior.</p>
<p>2. Sección de servicios praguicidas:</p>
<p>a) Fotocopia do NIF/CIF do solicitante.</p>
<p>b) Acreditación da representación, se procede.</p>
<p>c) Fotocopia compulsada da licencia fiscal.</p>
<p>d) Relación de persoal afecto ó servicio, detallando a titulación ou capacitación das persoas que desempeñen os postos de particular responsabilidade, ou que desenvolvan as actividades que expresamente a requiran, en aplicación da normativa vixente.</p>
<p>No caso de aplicadores e empresas de tratamentos, ademais dos documentos anteriormente reseñados os solicitantes deberán presentar:</p>
<p>e) Modelo de contrato-factura acreditativo dos tratamentos que van realizar.</p>
<p>f) Memoria na que se indique os principais tratamentos a realizar, zonas de actuación, relación de productos que se empregarán e maquinaria que se utilizará.</p>
<p>g) No caso de que apliquen productos clasificados como «moi tóxicos», contrato subscrito co técnico responsable, se é o caso.</p>
<p>Artigo 6º.-Tramitación.</p>
<p>1. As solicitudes, xunto coa documentación a que fai referencia o artigo anterior, presentaranse na delegación da Consellería de Agricultura, Gandería e Montes da provincia na que estea o establecemento ou onde teña o domicilio social o servicio. Tamén poderán presentarse en calquera das formas establecidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>2. As solicitudes de inscrición requirirán para a súa tramitación un informe dos servicios técnicos das delegacións provinciais da Consellería de Agricultura, Gandería e Montes para aquelas que teñan relación con praguicidas de uso fitosanitario e/ou de uso gandeiro, ou das delegacións provinciais da Consellería de Sanidade e Servicios Sociais para as relacionadas con praquicidas de uso na industria alimentaria e/ou de uso ambiental, de acordo coas súas respectivas competencias.</p>
<p>3. As delegacións provinciais de cada unha das consellerías responsables, poderán solicitar informes aclaratorios a outros organismos das administracións públicas, sobre a documentación presentada polo solicitante.</p>
<p>Artigo 7º.-Inscrición.</p>
<p>1. Recibidos os informes técnicos ós que fai referencia o artigo 6º, os delegados provinciais das con</p>
<p>sellerías de Agricultura, Gandería e Montes ou de Sanidade e Servicios Sociais, segundo corresponda, elevarán á Dirección Xeral de Producción Agropecuaria e Industrias Agroalimentarias proposta motivada para a súa inscrición ou non no Rexistro.</p>
<p>2. Unha vez recibida a proposta, a Dirección Xeral de Producción Agropecuaria e Industrias Agroalimentarias resolverá expresamente sobre a inscrición no prazo de tres meses, contados desde o día da presentación da solicitude, comunicando a dita resolución ó interesado e ofrecéndolle os recursos que procedan. Entenderanse desestimadas aquelas solicitudes nas que non se dicte resolución no dito prazo.</p>
<p>3. Realizada a inscrición, a Dirección Xeral de Producción Agropecuaria e Industrias Agroalimentarias expedirá o correspondente certificado de inscrición.</p>
<p>4. O prazo de validez do certificado de inscrición será de cinco anos e o titular do establecemento ou servicio deberá solicita-la expedición dun novo certificado nos tres meses anteriores ó prazo de caducidade do anterior, presentando para isto unha nova solicitude de acordo co que se indica no artigo 5º da presente orde.</p>
<p>5. O titular do establecemento ou do servicio é o responsable de mante-lo certificado de inscrición á disposición dos servicios oficiais de inspección correspondentes.</p>
<p>6. O inicio da actividade dos establecementos e servicios que manexen productos clasificados como «tóxicos» ou «moi tóxicos», estará condicionada á tenza do Libro Oficial de Movemento de Praguicidas Perigosos da Comunidade Autónoma de Galicia.</p>
<p>Artigo 8º.-Actualización do Rexistro.</p>
<p>1. Co obxecto de que a información contida no rexistro se manteña actualizada, a Dirección Xeral de Producción Agropecuaria e Industrias Agroalimentarias procederá á cancelación das inscricións nos seguintes casos:</p>
<p>a) Cando así o solicite o titular do establecemento ou do servicio.</p>
<p>b) Cando, como resultado do informe dunha inspección oficial ou por motivos doutra índole, a autoridade municipal competente revogue a licencia municipal de apertura do establecemento.</p>
<p>c) Cando as actividades do servicio ou as condicións do establecemento incumpran a lexislación vixente.</p>
<p>d) Cando transcorrido o prazo de validez do certificado de inscrición, o titular non solicitase a expedición dun novo certificado.</p>
<p>2. Calquera modificación dos datos consignados no Rexistro será solicitada polo titular á delegación provincial da Consellería de Agricultura, Gandería</p>
<p>e Montes, quedando sometido ó disposto nos termos sinalados no artigo 7º para a inscrición no Rexistro.</p>
<p>Unha vez aceptada a modificación procederase a expedir un novo certificado que exprese as circunstancias daquela.</p>
<p>Artigo 9º.-Réxime sancionador.</p>
<p>A fabricación, venda, distribución ou aplicación de praguicidas sen solicita-la regulamentaria inscrición no Rexistro ou sen cumpri-los trámites de renovación ou continuación periódica das súas inscricións, sancionarase de acordo co previsto no artigo 14 do Real decreto 3349/1983, do 30 de novembro, ou normativa que o substitúa.</p>
<p>Disposicións transitorias</p>
<p>Primeira.-Para a inscrición no Rexistro conforme ó previsto na presente orde disporase dun prazo de seis meses contados desde o día seguinte ó da súa entrada en vigor.</p>
<p>Segunda.-As inscricións efectuadas no Rexistro Oficial de Establecementos e Servicios Praguicidas, para os de uso fitosanitario, de acordo coa normativa establecida na Orde do 31 de xaneiro de 1991 da Consellería de Agricultura, Gandería e Montes, así como as autorizacións provisionais outorgadas pola Dirección Xeral de Saúde Pública da Consellería de Sanidade e Servicios Sociais, para os de uso ambiental, realizadas con anterioridade á entrada en vigor da presente disposición, dispoñerán dun prazo de seis meses para adaptarse ó regulamentado na presente orde. Os ditos documentos serán válidos en tanto non se resolva o expediente de revisión presentado no prazo establecido no parágrafo anterior.</p>
<p>Disposición derrogatoria</p>
<p>Queda derrogada a Orde do 31 de xaneiro de 1991 da Consellería de Agricultura, Gandería e Montes da Xunta de Galicia, pola que se establece unha normativa para a inscrición no Rexistro Oficial de Establecementos e Servicios Praguicidas.</p>
<p>Disposicións derradeiras</p>
<p>Primeira.-A Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes e a Dirección Xeral de Saúde Pública da Consellería de Sanidade e Servicios Sociais, propoñerán a elaboración das disposicións necesarias para o desenvolvemento da presente orde, no ámbito das súas respectivas competencias.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Tomás Pérez Vidal José Manuel Romay Beccaría</p>
<p>Conselleiro de Agricultura, Conselleiro de Sanidade</p>
<p>Gandería e Montes e Servicios Sociais</p>
<p>9603832</p>

