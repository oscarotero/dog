---
date: '1996-03-18'
id: '4532'
page: 2
number: 55
agency: CONCELLO DE VIGO
section: VI. ANUNCIOS
title: >-
  Exposición pública da modificación do estudio de detalle do cuarteirón entre
  as rúas Estrada provincial, 1ª travesía da Salgueira, baixada á Salgueira e 3ª
  travesía da Estrada provincial.
range: Exposición
url: 'https://www.xunta.gal/dog/Publicados/1996/19960318/Anuncio4532_gl.html'
---
<p>O Pleno deste Concello, na súa sesión do 23 de decembro de 1995, aprobou inicialmente a modificación do estudio de detalle do cuarteirón entre as rúas Estrada provincial, 1ª travesía da Salgueira, baixada á Salgueira e 3ª travesía da estrada provincial (2540/411), aprobado definitivamente en sesión plenaria do 26 de marzo de 1994, modificación redactada pola oficina municipal de planeamento e consistente en rectifica-la rasante do patio de cuarteirón prevista nese estudio de detalle (cota</p>
<p>84), situándoa a nivel da rasante da Estrada Provincial (cota 87).</p>
<p>Suspéndese, ata a aprobación definitiva, as licencias de parcelación, edificación e demolición, na área abranguida por este instrumento de planeamento secundario, cos seguintes límites:</p>
<p>Norte: Estrada provincial.</p>
<p>Sur: 1ª travesía da Salgueira.</p>
<p>Leste: baixada á Salgueira.</p>
<p>Oeste: 3ª travesía da estrada provincial.</p>
<p>O que se somete a información pública polo prazo de quince días, coa publicación do anuncio no DOG, BOP, nun xornal dos de maior difusión e no taboleiro de edictos da Casa do Concello, ademais das notificacións persoais ós interesados.</p>
<p>A documentación do expediente está ó dispor dos interesados na oficina municipal de información urbanística, podéndose presentar alegacións desde a primeira publicación deste anuncio ata a fin do prazo de exposición, logo do derradeiro anuncio.</p>
<p>Vigo, 22 de xaneiro de 1996.</p>
<p>Manuel Pérez Álvarez</p>
<p>Alcalde</p>
<p>96-1134</p>

