---
date: '1996-05-08'
id: 631A
page: 4
number: 90
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 2 de maio de 1996, da Dirección Xeral de Persoal, pola que se
  anuncia a publicación das puntuacións do baremo do procedemento de selección
  para adquisición da condición de catedrático nos corpos de profesores de
  ensino secundario, profesores de escolas oficiais de idiomas e de profesores
  de artes plásticas e deseño.
range: Resolución
url: 'https://www.xunta.gal/dog/Publicados/1996/19960508/Anuncio631A_gl.html'
---
<p>O apartado 5.10º da Orde do 14 de febreiro de 1996, pola que se convoca procedemento de selección para a adquisición da condición de catedrático nos corpos de profesores de ensino secundario, profesores de escolas oficiais de idiomas e de profesores de artes plásticas e deseño establece como competencia dos tribunais, entre outras, a cualificación da memoria e a asignación da puntuación dos apartados 3.2 e 3.3 do baremo.</p>
<p>Pola súa vez, o apartado 5.11 prevé que a puntuación dos restantes apartados do baremo será efectuada en nome dos tribunais por unha comisión integrada por funcionarios da Consellería de Educación e Ordenación Universitaria. Realizada esta baremación procede darlle publicidade.</p>
<p>En consecuencia, esta dirección xeral,</p>
<p>RESOLVE:</p>
<p>Primeiro.-Facer públicas na Consellería de Educación e Ordenación Universitaria e nas súas delegacións provinciais, a partir do día 10 de maio de 1996, as puntuacións provisionais do baremo aplicable ó acceso á condición de catedrático convocado pola Orde do 14 de febreiro de 1996, agás os apartados 3.2, 3.3 e 4.</p>
<p>Segundo.-Contra estas puntuacións poderá presentarse reclamación ata o 20 de maio de 1996 na Consellería de Educación e Ordenación Universitaria ou nas súas delegacións provinciais.</p>
<p>Santiago de Compostela, 2 de maio de 1996.</p>
<p>Jaime García García</p>
<p>Director xeral de Persoal</p>
<p>2771</p>

