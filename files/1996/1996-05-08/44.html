---
date: '1996-05-08'
id: '6396'
page: 4
number: 90
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 17 de abril de 1996, do Servicio de Estructuras e
  Desenvolvemento Rural de Pontevedra, pola que se anuncia a aprobación e
  publicación das bases definitivas da zona de concentración parcelaria dos
  Panascos (Tomiño-Pontevedra).
range: Resolución
url: 'https://www.xunta.gal/dog/Publicados/1996/19960508/Anuncio6396_gl.html'
---
<p>O xefe do Servicio de Estructuras e Desenvolvemento Rural de Pontevedra, pon en coñecemento dos interesados na concentración parcelaria da zona dos Panascos (Tomiño-Pontevedra), declarada de utilidade pública e urxente execución polo Decreto 495/1990, do 25 de outubro (DOG nº 221 do 9 de novembro de 1990), que a xunta local da zona, na súa reunión do 16 de abril de 1996, aprobou as bases definitivas de concentración , que estarán expostas ó público na casa do Concello de Tomiño, e nos lugares de costume da zona durante un prazo de trinta días contados desde o seguinte a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación nesta e no taboleiro de anuncios do concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar refírense á determinación do perímetro (colección de planos cos predios incluídos e excluídos e relación destes), á clasificación de terras e á fixación dos coeficientes que servirán de base para face-las compensacións que sexan necesarias, e á determinación de propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases os interesados poden interpoñer, por si mesmos ou por representación, recurso de alzada perante o conselleiro de Agricultura, Gandería e Montes, dentro dos trinta días sinalados,</p>
<p>no rexistro xeral da Consellería de Agricultura Gandería e Montes (edificio San Caetano s/n, Santiago de Compostela), no rexistro da Delegación Provincial da Consellería (r/ Benito Corbal 47-4º, Pontevedra), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común. Os interesados farán constar no escrito un domicilio dentro do concello para facérlle-las notificacións que procedan, e se é o caso, a persoa residente nel a quen teñan que facérselle as notificacións.</p>
<p>Pontevedra, 17 de abril de 1996.</p>
<p>Miguel Ángel Pérez Dubois</p>
<p>Xefe do Servicio de Estructuras e Desenvolvemento Rural de Pontevedra</p>
<p>3132</p>

