---
date: '1996-05-08'
id: '62E2'
page: 4
number: 90
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 12 de abril de 1996, da Dirección Xeral de Política Financeira e
  Tesouro, pola que se estende ás oficinas liquidadoras de distrito hipotecario
  o réxime de admisión de ingresos do servicio de caixa das delegacións
  territoriais da Consellería de Economía e Facenda.
range: Resolución
url: 'https://www.xunta.gal/dog/Publicados/1996/19960508/Anuncio62E2_gl.html'
---
<p>A orde da Consellería de Economía e Facenda, do 25 de xuño de 1993, pola que se dictan normas de actuación das entidades de depósito que prestan o servicio de caixa nas súas delegacións territoriais, estableceu que os ingresos se realizarán de luns a venres e cando o vencemento coincida cun sábado trasladarase ó primeiro día hábil seguinte.</p>
<p>Dado que a orde da Consellería de Economía e Facenda, do 13 de xaneiro de 1993, estableceu que, entre as funcións tributarias encomendadas ás oficinas liquidadoras de distrito hipotecario en relación cos impostos sobre transmisións patrimoniais e actos xurídicos documentados e sobre sucesións e doazóns, atópase o cobramento en período voluntario, cómpre axeita-lo réxime de admisión de ingresos nas citadas oficinas ó vixente nas nosas delegacións territoriais e, en consecuencia,</p>
<p>RESOLVO:</p>
<p>Que se o vencemento de calquera obriga formal de presentación de documentos con transcendencia</p>
<p>tributaria, susceptibles de orixinar ingresos nas oficinas liquidadoras de distrito hipotecario, ten lugar en día distinto ós comprendidos entre o luns e o venres, ámbolos dous inclusive, o dito día trasladarase ó primeiro hábil seguinte.</p>
<p>Esta resolución causará efectos a partir do día seguinte ó da súa publicación no Diario Oficial de Galicia.</p>
<p>Santiago de Compostela, 12 de abril de 1996.</p>
<p>Miguel Ángel Sainero Caballero</p>
<p>Director xeral de Política Financeira e do Tesouro</p>
<p>96-3341</p>

