---
date: '1996-06-28'
id: D19A
page: 6
number: 127
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 259/1996, do 27 de xuño, polo que se modifican os estatutos da S.A. de
  Xestión do Plan Xacobeo-93.
range: Decreto
url: 'https://www.xunta.gal/dog/Publicados/1996/19960628/AnuncioD19A_gl.html'
---
<p>A experiencia obtida en relación co funcionamento do consello de administración da S.A. de Xestión do Plan Xacobeo-93 aconsella a reducción do seu número de membros, de tal xeito que se facilite a axilidade das súas actuacións e permita, ó mesmo tempo, mante-la operatividade da sociedade para atender ó cumprimento dos compromisos adquiridos e á conservación do Camino de Santiago.</p>
<p>Por outra banda, trala modificación parcial da estructura orgánica da Xunta de Galicia producida polo Decreto 212/1996, do 6 de xuño, considérase oportuno cambia-la presidencia do consello de administración.</p>
<p>Por iso, de conformidade co disposto no artigo 111 do Decreto 50/1989, do 9 de marzo, polo que se aproba o regulamento para a execución da Lei 3/1989, do 12 de abril, do patrimonio da Comunidade Autónoma galega, e por proposta da Consellería de Economía e Facenda, logo de deliberación do Consello da Xunta de Galicia na súa reunión do día vintesete de xuño de mil novecentos noventa e seis,</p>
<p>DISPOÑO:</p>
<p>Artigo único.-Modifícase o artigo 17 dos estatutos da S.A. de Xestión do Plan Xacobeo-93, aprobado polo Decreto 377/1991, do 19 de setembro, que queda redactado nos seguintes termos:</p>
<p>«Artigo 17º.-O consello de administración.</p>
<p>1. O consello de administración estará integrado por un mínimo de cinco e un máximo de sete conselleiros, que serán nomeados pola xunta xeral.</p>
<p>2. Será presidente do consello de administración da S.A. de Xestión do Plan Xacobeo-93 o conselleiro de Cultura e Comunicación Social.</p>
<p>3. O secretario do consello de administración será elixido polo consello de entre os seus membros, por proposta do presidente, e en defecto da súa asistencia asumirá as súas funcións o conselleiro de menor idade».</p>
<p>Disposición derradeira</p>
<p>O presente decreto entrará en vigor o día da súa publicación no Diario Oficial de Galicia.</p>
<p>Santiago de Compostela, vintesete de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Antonio Orza Fernández</p>
<p>Conselleiro de Economía e Facenda</p>

