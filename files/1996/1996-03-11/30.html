---
date: '1996-03-11'
id: 40C6
page: 2
number: 50
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de febreiro de 1996, da Secretaría Xeral da Consellería de
  Industria e Comercio, pola que se acorda a notificación a INCANFI, S.L, da
  Resolución do 19 de setembro de 1995, desta secretaría xeral, pola que se lle
  esixía o reintegro da subvención indebidamente percibida, e mailos
  correspondentes xuros de demora, ó abeiro do disposto no artigo 10 da Orde do
  13 de xaneiro de 1993, reguladora da súa concesión.
range: Resolución
url: 'https://www.xunta.gal/dog/Publicados/1996/19960311/Anuncio40C6_gl.html'
---
<p>O secretario xeral da Consellería de Industria e Comercio, con data 19 de setembro de 1995, dictou resolución para esixirlle o reintegro da subvención indebidamente percibida e os seus correspondentes xuros de demora á entidade INCANFI, S.L., por un importe de 6.000.000 de pesetas de principal e 1.000.000 de pesetas por xuros de demora; todo iso ó abeiro do disposto no artigo 10 da Orde do 13 de xaneiro de 1993, reguladora da concesión así como nos artigos 78 e 79 da Lei 11/1992, do 7 de outubro, de réxime financeiro e presupostario de Galicia.</p>
<p>Non tendo sido posible a notificación da devandita resolución no último domicilio coñecido da empresa, realízaselle a presente, conforme prevé o artigo 59.4º da Lei 30/1992, do 26 de novembro de réxime xurídico das administracións públicas e do procedemento administrativo común; concedéndoselle á devan</p>
<p>dita entidade, a partir da publicación desta notificación, o prazo dun mes para o reintegro da subvención percibida no ano 1993 ó abeiro da xa citada orde desta consellería, do 13 de xaneiro de 1993 (DOG do 11 de marzo), pola que se regularon as axudas para a creación, mellora e acondicionamento de talleres artesáns, por importe de seis millóns (6.000.000) de pesetas de principal e un millón (1.000.000) de pesetas de intereses de demora.</p>
<p>Contra a presente notificación poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día seguinte ó da súa publicación, despois de comunicarllo a esta secretaría xeral, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O reintegro do importe da subvención e mailos xuros de demora máis arriba sinalados pode facerse efectiva nas modalidades que máis abaixo se especifican, coa advertencia expresa de que de non proceder ó pagamento no prazo indicado, poñerase en coñecemento da Dirección Xeral de Presupostos e do Tesouro, para que, de acordo coa orde da Consellería de Economía e Facenda do 27 de decembro de 1990 (DOG nº 27 do 7 de febreiro de 1991), se inicie o correspondente expediente de reintegro.</p>
<p>Modalidades de pagamento:</p>
<p>Aboamento na conta corrente número 6317/2 da Oficina Principal de Caixa Galicia, mediante ingreso (en metálico ou cheque conformado) no que se farán consta-los datos do interesado, debendo remitirse copia do resgardo de ingreso á Secretaría Xeral desta Consellería de Industria e Comercio (edificio administrativo nº 5 de San Caetano- Santiago de Compostela).</p>
<p>Santiago de Compostela, 9 de febreiro de 1996.</p>
<p>Manuel Barreiro Barbeito</p>
<p>Secretario xeral da Consellería de Industria e Comercio</p>
<p>1404</p>

