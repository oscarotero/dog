---
date: '1996-03-11'
id: 40CA
page: 2
number: 50
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de febreiro de 1996 pola que se anuncia concurso polo
  procedemento aberto dun contrato para a realización de traballos específicos e
  concretos en materia de solos contaminados e de residuos hospitalarios.
range: Resolución
url: 'https://www.xunta.gal/dog/Publicados/1996/19960311/Anuncio40CA_gl.html'
---
<p>A Consellería de Industria e Comercio convoca o seguinte concurso polo procedemento aberto:</p>
<p>Obxecto: realización de traballos específicos e concretos en materia de solos constaminados e de residuos hospitalarios.</p>
<p>Orzamento: dez millóns oitocentas mil pesetas (10.800.000 pesetas) das que 5.400.000 pesetas serán con cargo ó orzamento de gastos da Comunidade Autónoma para 1996 e os 5.400.000 pesetas restantes o serán con cargo ó orzamento de gastos do exercicio 1997.</p>
<p>Documentos de interese para os licitadores: os pregos de prescricións técnicas de cláusulas administrativas particulares estarán de manifesto e a disposición dos interesados para o seu exame, durante o prazo de presentación de proposicións en días e horas hábiles de oficina, na Secretaría Xeral da Consellería de Industria e Comercio da Xunta de Galicia, sita en San Caetano, edificio administrativo nº 5, 4º piso, Santiago de Compostela.</p>
<p>Presentación de ofertas: as ofertas dirixiranse en calquera dos modos previstos no artigo 100 do Regulamento xeral de contratos do Estado á Secretaría Xeral da Consellería de Industria e Comercio, no prazo de vinteseis días naturais, contados desde o día seguinte ó da publicación deste anuncio no Diario Oficial de Galicia.</p>
<p>Apertura de pregos: a apertura de pregos terá lugar na Consellería de Industria e Comercio, ás once horas do décimo primeiro día seguinte ó da finalización do prazo de presentación de proposicións, se este fose inhábil, posporase ó primeiro día hábil seguinte. Se o día da apertura de proposicións, caera en sábado, posporase ata o luns seguinte.</p>
<p>Documentos que deben presenta-los licitadores: os indicados na cláusula 7ª do prego de cláusulas administrativas particulares.</p>
<p>Garantía provisional: nesta contratación queda dispensada a prestación da garantía provisional, ó abeiro do disposto no artigo 36.2º da Lei 13/1995, do 18 de maio, de contratos das administracións públicas, por ser de contía inferior a 27.266.208 pesetas.</p>
<p>Prazo de execución: será desde o día seguinte á súa sinatura ata o 10 de decembro de 1997.</p>
<p>O importe deste anuncio será por conta do adxudicatario.</p>
<p>Santiago de Compostela, 19 de febreiro de 1996.</p>
<p>P.D. (O. 18-5-1994, DOG 100)</p>
<p>Manuel Barreiro Barbeito</p>
<p>Secretario xeral da Consellería de Industria e Comercio</p>
<p>1405</p>

