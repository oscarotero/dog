---
date: '1996-03-11'
id: '4082'
page: 2
number: 50
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 6 de febreiro de 1996 pola que se convoca o X Certame Galego de Artes
  Plásticas Xuventude-96.
range: Orde
url: 'https://www.xunta.gal/dog/Publicados/1996/19960311/Anuncio4082_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia, Muller e Xuventude, que a través da Dirección Xeral de Xuventude desenvolve o programa Fomento da actividade xuvenil, que ten entre os seus obxectivos básicos promociona-la actividade cultural e artística entre a nosa xuventude, e a Consellería de Cultura, a través da súa Dirección Xeral de Cultura, que ten, entre outras funcións a de colaborar no desenvolvemento do teatro, a danza, as artes líricas e a imaxe, así como a promoción das artes plásticas e populares, de acordo co Decreto 2/1994, do 13 de xaneiro, e o Decreto 49/1994, do 4 de febreiro, polos que, respectivamente, se establece a estructura orgánica de cada unha das ditas consellerías.</p>
<p>Polo exposto, a Consellería de Familia, Muller e Xuventude, consciente da importancia que ten faci</p>
<p>litar vías polas que poida manifestarse a actividade e inquedanza artística individual e colectiva da xuventude galega, e contando coa colaboración da Consellería de Cultura, dada a natureza das actividades que se van realizar, convoca unha serie de certames, concursos e mostras que abranguen un amplo abano de manifestacións de carácter artístico e artesanal e que constitúen o programa Certames e Mostras Xuventude-96.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A Consellería de Familia, Muller e Xuventude convoca o X Certame Galego de Artes Plásticas Xuventude-96, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artigo 2º</p>
<p>O certame obxecto da presente convocatoria desenvolverase a través das delegacións provinciais da Consellería de Familia, Muller e Xuventude coa colaboración das delegacións provinciais da Consellería de Cultura.</p>
<p>Artigo 3º</p>
<p>As actividades que leve consigo o desenvolvemento deste certame serán costeadas con cargo á aplicación orzamentaria 14.03.355B.640.1 dos orzamentos xerais da Comunidade Autónoma de Galicia para o ano 1996.</p>
<p>Disposicións derradeiras</p>
<p>Primeira.-Facúltase o director xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de febreiro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>X Certame Galego de Artes Plásticas Xuventude-96</p>
<p>I.-Participantes</p>
<p>Xoves artistas galegos ou residentes en Galicia.</p>
<p>Establécense as seguintes categorías:</p>
<p>Categoría A: ata os 12 anos.</p>
<p>Categoría B: dos 13 ós 17 anos.</p>
<p>Categoría C: dos 18 ós 30 anos.</p>
<p>Tódalas idades considéranse cumpridas o 31-XII-96.</p>
<p>II.-Condicións xerais</p>
<p>1.-Establécense catro modalidades:</p>
<p>. Pintura.</p>
<p>. Escultura.</p>
<p>. Debuxo.</p>
<p>. Cerámica.</p>
<p>2.-Cada autor poderá presentar, como máximo, tres obras en cada modalidade.</p>
<p>3.-As obras presentadas serán orixinais e non poderán ter participado en ningún concurso.</p>
<p>4.-O tema e as técnicas serán libres.</p>
<p>5.-Os debuxos deberán levar cristal protector ou arraglás e as pinturas, marco ou bastidor.</p>
<p>6.-A organización non se responsabiliza das posibles roturas ou extravíos das obras. Non obstante, subscribirase unha póliza que as asegure, de ata un máximo de 100.000 pesetas por obra.</p>
<p>7.-As obras premiadas nas distintas categorías da fase autonómica quedarán en poder da Dirección Xeral de Xuventude.</p>
<p>III.-Inscricións</p>
<p>1.-Os participantes deberán envia-lo impreso de solicitude que se indica no anexo II ó Servicio de Xuventude da Delegación da Consellería de Familia, Muller e Xuventude correspondente á provincia na que os interesados residan habitualmente, que pode ser en:</p>
<p>R/ Ronda de Fingoi, s/n- 27002 Lugo</p>
<p>R/ Avda. da Habana, 81- baixo- 32004 Ourense</p>
<p>R/ Durán Loriga, 9-1º- 15003 A Coruña</p>
<p>R/ Benito Corbal, 47- 2º- 36001 Pontevedra</p>
<p>antes do día 14 de outubro de 1996.</p>
<p>2.-A solicitude irá acompañada dun sobre pechado no que figurará o boletín de inscrición que se indica no anexo III, cos seguintes datos de identificación:</p>
<p>-Título da obra.</p>
<p>-Modalidade.</p>
<p>-Categoría.</p>
<p>-Lema.</p>
<p>-Nome e apelidos do autor.</p>
<p>-Enderezo e teléfono.</p>
<p>-Localidade.</p>
<p>Así como unha fotocopia do DNI por ámbalas dúas caras ou da folla correspondente do libro de familia.</p>
<p>3.-No exterior do sobre figurará o lema do autor, títulos das obras, modalidade e categoría na que participa.</p>
<p>4.-Así mesmo, e da forma que cada artista considere máis adecuada, deberase explicita-lo título en cada unha das obras presentadas.</p>
<p>IV.-Desenvolvemento</p>
<p>Fase provincial</p>
<p>O xurado seleccionará de entre tódolas obras recibidas en cada delegación provincial aquelas que, pola súa calidade e orixinalidade, ó seu xuízo, merezan concorrer á fase autonómica.</p>
<p>Fase autonómica</p>
<p>As obras seleccionadas polo xurado na fase provincial pasaran á fase autonómica, na que se concederán tres premios por categoría e modalidade.</p>
<p>V.-Premios</p>
<p>Establécense os premios seguintes para a fase autonómica:</p>
<p>Pintura</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>Debuxo</p>
<p>ABC</p>
<p>25.00035.00060.000</p>
<p>15.00025.00040.000</p>
<p>10.00015.00020.000</p>
<p>Escultura</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>Cerámica</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>As obras seleccionadas serán expostas na Casa da Xuventude de Carballo (A Coruña) no mes de novembro de 1996.</p>
<p>A organización poderá montar unha exposición itinerante con elas.</p>
<p>VI.-Xurado</p>
<p>A xuízo do xurado, e segundo a calidade da obra, pódense deixar desertos algúns premios. As contías dos premios serán únicas e indivisibles.</p>
<p>Os xurados das fases provinciais serán nomeados polos delegados provinciais da Consellería de Familia, Muller e Xuventude, e da Consellería de Cultura.</p>
<p>O xurado da fase autonómica será nomeado polo director xeral de Xuventude e polo director xeral de Cultura e estará composto por persoas cualificadas no campo artístico, recaendo a secretaría nun funcionario da delegación provincial de Familia, Muller e Xuventude da Coruña.</p>
<p>A decisión do xurado será inapelable.</p>
<p>1722</p>

