---
date: '1996-03-11'
id: 408E
page: 2
number: 50
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 15 de febreiro de 1996 pola que se clasifican postos de traballo
  reservados a funcionarios de Administración local con habilitación de carácter
  nacional.
range: Orde
url: 'https://www.xunta.gal/dog/Publicados/1996/19960311/Anuncio408E_gl.html'
---
<p>Vista a proposta e a documentación aportada polo Concello de Pontevedra, relativa á clasificación do posto de viceinterventor.</p>
<p>Por acordo do Pleno do Concello de Pontevedra de data 25 de xaneiro de 1996, aprobouse a modificación da relación de postos de traballo do dito concello, acordándose a creación do posto de colaboración de viceinterventor, reservado a funcionarios/as de Administración local con habilitación de carácter nacional.</p>
<p>De conformidade co establecido no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, e no uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia, esta consellería,</p>
<p>DISPÓN:</p>
<p>Clasifica-lo posto de colaboración de viceinterventor do Concello de Pontevedra, conforme se especifica no anexo que se acompaña á presente orde.</p>
<p>Contra a presente orde poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados a partir da súa publicación no DOG.</p>
<p>Santiago de Compostela, 15 de febreiro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO</p>
<p>Corporación: Concello de Pontevedra.</p>
<p>Posto de traballo: viceinterventor.</p>
<p>Clase: primeira.</p>
<p>Subescala: intervención-tesourería.</p>
<p>Categoría: superior.</p>
<p>Forma de provisión: concurso de méritos.</p>
<p>1671</p>

