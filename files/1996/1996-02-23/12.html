---
date: '1996-02-23'
id: E852
page: 1485
number: 39
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 19 de febreiro de 1996 pola que se convoca para a elección de destino
  ós aspirantes que superaron os procesos selectivos convocados por ordes do 24
  de febreiro de 1994, para o acceso a distintas escalas da Consellería de
  Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1996/19960223/AnuncioE852_gl.html'
---
<p>Convocados procesos selectivos polas ordes do 24 de febreiro de 1994, para o acceso a distintas escalas da Consellería de Pesca, Marisqueo e Acuicultura, elevadas a definitivas as propostas dos tribunais dos aspirantes que superaron estes e entregada a documentación requirida na Dirección Xeral da Función Pública cómpre convoca-los aspirantes para a elección de destino definitivo, por todo isto esta consellería,</p>
<p>DISPÓN:</p>
<p>1. Convoca-los aspirantes que superaron os procesos selectivos para o acceso ás escalas da Consellería de Pesca, Marisqueo e Acuicultura convocadas por ordes do 24 de febreiro de 1994, para a elección de destino definitivo, en único chamamento, no salón de actos da Escola Galega de Administración Pública, sita no polígono das Fontiñas, en Santiago de Compostela, o día 5 de marzo de 1996 ás 9.30 horas, sendo chamados pola seguinte orde:</p>
<p>-Escala de inspección pesqueira.</p>
<p>-Escala técnica de vixilancia pesqueira.</p>
<p>-Escala de axentes de extensión pesqueira.</p>
<p>-Escala de subinspección pesqueira.</p>
<p>-Escala de titulados náutico-pesqueiros de vixilancia pesqueira:</p>
<p>Especialidade de patróns.</p>
<p>Especialidade de mecánicos.</p>
<p>Especialidade de contramestres.</p>
<p>-Escala básica de vixilancia pesqueira.</p>
<p>En primeiro lugar elixirán dentro de cada escala os aspirantes que accedan pola quenda de promoción interna e a continuación os de acceso libre.</p>
<p>Os aspirantes deberán ir provistos de DNI ou outro documento que acredite fidedignamente a personalidade.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Os aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ó número obtido nos procesos selectivos, unha vez concluído o proceso de adxudicación das prazas ós aspirantes presentes ou representados.</p>
<p>Os aspirantes que superasen o proceso selectivo para o acceso a varias escalas, ó seren chamados</p>
<p>para a elección de destino na escala máis alta, elixirán destino, ou, de non facelo, pasarán á situación de excedencia voluntaria nesa escala, de acordo co artigo 55.1º da Lei 4/1988, do 26 de maio, da función pública de Galicia. Neste último caso deberán presentarse ó chamamento correspondente e advertilo no seu momento.</p>
<p>2.-Facer pública a relación dos postos vacantes que poderán ser solicitados polos aspirantes que superaron os procesos selectivos correspondentes. Esta relación atópase exposta nos seguintes lugares:</p>
<p>-Taboleiro de anuncios da Consellería da Presidencia e Administración Pública.</p>
<p>-Taboleiros das delegacións provinciais da Consellería da Presidencia e Administración Pública.</p>
<p>-Taboleiro de anuncios da Consellería de Pesca, Marisqueo e Acuicultura.</p>
<p>-Taboleiros das delegacións territoriais da Consellería de Pesca, Marisqueo e Acuicultura.</p>
<p>-Dirección Xeral da Función Pública.</p>
<p>Santiago de Compostela, 19 de febreiro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1144</p>

