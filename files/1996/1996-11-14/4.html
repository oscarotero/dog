---
date: '1996-11-14'
id: B7E2
page: 10
number: 223
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 394/1996, do 31 de outubro, polo que se declara a utilidade pública e
  se dispón a urxente ocupación dos bens e dereitos afectados polas obras de
  remodelación do proxecto de alargamento e mellora da estrada OU-401, treito:
  Ribadavia-límite da provincia (clave: N/OU/89.4.).
range: Decreto
url: 'https://www.xunta.gal/dog/Publicados/1996/19961114/AnuncioB7E2_gl.html'
---
<p>Con data do 15 de outubro do 1996 o director xeral de Obras Públicas e Transportes, por delegación do conselleiro de Política Territorial, Obras Públicas e Vivenda aprobou o proxecto da obra: remodelación proxecto de alargamento e mellora da estrada OU-401. Treito: Ribadavia-límite provincia. Clave: N/OU/89.4.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada pola continuidade das actuacións no itinerario, pola especial incidencia na seguridade vial e por contar coa financiamento da Comunidade Europea.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta na súa reunión do día trinta e un de outubro de mil novecentos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado da obra: remodelación proxecto de alargamento e mellora da estrada OU-401. Treito: Ribadavia-límite provincia. Clave: N/OU/89.4.</p>
<p>Santiago de Compostela, trinta e un de outubro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>8128</p>

