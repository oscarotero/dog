---
date: '1996-02-05'
id: D37A
page: 930
number: 25
agency: XULGADO DE PRIMEIRA INSTANCIA E INSTRUCCIÓN DE ARZÚA
section: V. ADMINISTRACIÓN DE XUSTIZA
title: Edicto de poxa (229/1995).
range: Edicto
url: 'https://www.xunta.gal/dog/Publicados/1996/19960205/AnuncioD37A_gl.html'
---
<p>A xuíza do Xulgado de Primeira Instancia e Instrucción de Arzúa e o seu partido fai saber que neste xulgado, baixo o número 229/1995, séguese procedemento xudicial sumario do artigo 131 da Lei hipotecaria, por instancia do Banco Hipotecario de España S.A. representado pola procuradora Fernández Rial, contra Alfonso Íñiguez Mato e María Teresa Vázquez Rodríguez, en reclamación de crédito hipotecario, na actuación do cal se acordou sacar a primeira e pública poxa, por termo de vinte días e prezo da súa taxación, o seguinte predio contra a que se procede:</p>
<p>A poxa terá lugar na sala de audiencia deste xulgado, o próximo día 15 de marzo ás 10 horas, baixo as seguintes condicións:</p>
<p>1. O tipo do remate é de 8.000.000 de pesetas, e non se admiten ofertas que non cubran a dita suma.</p>
<p>2. Para tomar parte na poxa deberán consigna-los licitadores previamente na mesa do xulgado, o establecemento destinado para o efecto, unha cantidade igual, polo menos, ó vinte por cento do tipo do remate.</p>
<p>3. Poderá facerse o remate coa condición de ceder a un terceiro.</p>
<p>4. Desde o anuncio da poxa ata a súa celebración poderán facerse ofertas por escrito en prego pechado, depositando na mesa do xulgado, xunto a aquel o importe da consignación a que se refire o apartado 2 ou acompañando o resgardo de facela no establecemento destinado para o efecto.</p>
<p>Os autos e a certificación rexistral están ó dispor do público na secretaría e os licitadores deberán aceptar como bastante a titulación, sen que poidan esixir outros títulos.</p>
<p>As cargas e gravames anteriores e os preferentes, se os houbese, ó crédito do actor, continuarán subsistentes e sen cancelar; enténdese que o rematante as acepta e queda subrogado na responsabilidade delas, sen se destinar á súa extinción o prezo do remate.</p>
<p>En caso de que quedase deserta a primeira poxa, sinálase para a segunda o próximo día dezanove de abril ás 10 horas, e en caso de quedar deserta haberá unha terceira o próximo día vinte de maio ás 10 horas.</p>
<p>O predio obxecto de poxa é o seguinte:</p>
<p>Predio sito na parroquia de Présaras, municipio de Vilasantar, nesta provincia: casa de planta baixa, en mal estado de conservación, distribuído en cociña, comedor e catro cuartos e cuarto de baño, cun alpendre e terreo todo arredor destinado a labrantío, que todo forma un só predio de doce áreas cincuenta</p>
<p>centiáreas, das que corresponden á casa propiamente dita uns noventa e un metros cadrados e ó alpendre uns cincuenta metros cadrados. Estrema o conxunto: ó norte, coa estrada de Présaras a San Vicente, nunha liña de trinta e cinco metros e sesenta centímetros; sur, en liña de trinta e dous metros e sesenta centímetros; máis de Manuel Blanco López e esposa; leste, en liña de trinta e seis metros e corenta centímetros, Luis Vaamonde García, e oeste en liña de trinta e seis metros e corenta centímetros, Lucrecia García Sexto.</p>
<p>Inscrición: Rexistro da Propiedade de Arzúa, tomo 210 de Vilasantar, libro 18, folio 170 volto, predio número 2228.</p>
<p>Para que produza os efectos oportunos, expido o presente en Arzúa, 17 de xaneiro de 1996.</p>
<p>O maxistrado-xuíza</p>
<p>Rubricado</p>
<p>95-0661</p>

