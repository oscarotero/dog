---
date: '1996-05-10'
id: 64FA
page: 4
number: 92
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 29 de abril de 1996 pola que se convoca un curso para a
  obtención do diploma de directivo adaptado a altos cargos da Xunta de Galicia.
range: Resolución
url: 'https://www.xunta.gal/dog/Publicados/1996/19960510/Anuncio64FA_gl.html'
---
<p>A Lei 4/1991, do 8 de marzo, de reforma da Lei 4/1988, do 26 de marzo, da función pública de Galicia, crea no artigo 27.2º (último parágrafo), o diploma de directivo como requisito necesario para o desempeño de determinados postos de traballo.</p>
<p>Por Decreto 294/1993, do 10 de setembro (DOG nº 208, do 26-10-92) regulouse o diploma de directivo da Xunta de Galicia.</p>
<p>En execución do previsto na disposición transitoria cuarta deste decreto, convócase un curso para a obtención do diploma de directivo adaptado a altos cargos da Xunta de Galicia que deberá desenvolverse conforme as seguintes bases:</p>
<p>Primeira.-Solicitantes.</p>
<p>Poderán participar neste curso os funcionarios que estean ocupando actualmente un posto de director, secretario xeral ou delegado provincial da Xunta de Galicia e reúnan os requisitos xerais esixidos no artigo 2 e 4 (último parágrafo) do Decreto 294/1992. Deberán ter desempeñado durante máis dun ano un posto de traballo dos definidos como altos cargos na normativa vixente.</p>
<p>Segunda.-Criterios de selección dos participantes.</p>
<p>A selección dos participantes farase por antigüidade na prestación de servicios de director, secretario xeral ou delegado provincial da Xunta de Galicia.</p>
<p>A relación de participantes publicarase no taboleiro de anuncios da EGAP, sen prexuízo de comunicárllelo directamente ós seleccionados.</p>
<p>Terceira.-Características dos cursos.</p>
<p>-Duración: 56 horas.</p>
<p>-Lugar: EGAP. Polígono das Fontiñas, rúa de Madrid, 2-4, 15703 Santiago de Compostela.</p>
<p>-Datas: 31 de maio; 1, 14, 15 de xuño; 5, 6, 19, 20 de xullo; 13, 14, 27, 28 de setembro; 18 e 19 de outubro.</p>
<p>-Horarios: venres, de 16.30 a 20.30 horas e sábados de 9.30 a 13.30 horas.</p>
<p>-Prazas: 25/30.</p>
<p>-Contido básico: estará constituído polo desenvolvemento teórico-práctico das seguintes materias básicas: A función directiva nas administracións públicas. Habilidades no proceso decisional: a negociación na Administración pública. Da planificación estratéxica á dirección por obxectivos. Deseño organizativo e estructuración das unidades prestadoras de servicios públicos. A xestión dos recursos huma</p>
<p>nos nas unidades prestadoras de servicios públicos. Calidade de servicios na Administración Pública. A xestión dos procesos de cambio e modernización nas administracións públicas.</p>
<p>Cuarta.-Asistencia.</p>
<p>É obrigatoria a asistencia e puntualidade a tódalas actividades do curso. A ausencia xustificada deberá ser autorizada polo director ou responsable do curso. A falta de asistencia inxustificada a 20 ou máis horas lectivas determinará a cualificación de «non apto». A falta de asistencia, aínda que estea xustificada, a máis do 20% das horas lectivas, determinará tamén a calificación de «non apto» no curso.</p>
<p>Quinta.-Probas de aptitude.</p>
<p>Valorarase a participación e dedicación dos alumnos ó longo do curso. A EGAP fixará as probas que coide pertinentes para avalia-los coñecementos adquiridos polos alumnos. Poderá constituírse un comité de avaliación formado por un equipo de profesores presidido polo director do curso.</p>
<p>Os declarados «non apto» perderán a preferencia que lles poida corresponder nos procesos selectivos que se realicen nos próximos tres anos fronte ós aspirantes que se presenten por primeira vez.</p>
<p>Sexta.-Expedición do diploma de directivo.</p>
<p>Finalizado o curso, o director deste elevará a proposta dos aptos ó director da EGAP, que dictará a resolución definitiva e expedirálle-lo diploma de directivo.</p>
<p>Sétima.-Modificacións.</p>
<p>A EGAP poderá modifica-los contidos, duración, datas e horarios mencionados para adaptalos ás necesidades da Administración e ás continxencias que xurdan no desenvolvemento do curso.</p>
<p>Oitava.-Instancias e prazo de presentación.</p>
<p>As instancias presentaranse segundo o modelo que figura como anexo I a esta convocatoria. Presentarán tamén coa instancia o anexo II co que se resumen tódolos méritos e, ademais, tódolos documentos (orixinais ou copias compulsadas) que acreditan suficientemente a súa validez, agás os que certifican os responsables de persoal. A EGAP poderá solicita-la documentación complementaria ou aclaratoria da xa presentada no momento de solicita-lo curso.</p>
<p>A falsidade ou ocultación de datos é motivo de exclusión automática.</p>
<p>As instancias presentaranse na EGAP ou se enviarán por calquera dos medios permitidos pola normativa reguladora do procedemento administrativo.</p>
<p>O prazo de presentación de instancias será de quince días hábiles contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 29 de abril de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO II</p>
<p>CERTIFICACIÓN DO XEFE DOS SERVICIOS DE PERSOAL</p>
<p>Don/Dona,</p>
<p>Xefe(a) do Servicio de Persoal da Consellería de</p>
<p>CERTIFICA</p>
<p>1º Que Don/a está ocupando actualmente o posto de (director xeral,</p>
<p>secretario xeral ou delegado provincial) de</p>
<p>2º Que é funcionario de carreira do corpo (escala) de</p>
<p>do grupo, coa titulación de en situación de</p>
<p>na Administración da Comunidade Autónoma Galega.</p>
<p>3º Que ten prestado  anos de servicios na Administración pública ou  anos no suposto de diplomados.</p>
<p>4º Que ten desempeñado durante  ano(s) un posto de traballo dos definidos como altos cargos na normativa vixente.</p>
<p>Lugar e data: ,  de  de 1996.</p>
<p>Sinatura e selo:</p>
<p>3588</p>

