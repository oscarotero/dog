---
date: '1996-05-10'
id: 64F2
page: 4
number: 92
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 29 de abril de 1996 pola que se autoriza a apertura das librerías o
  día 17 de maio, festividade do Día das Letras Galegas.
range: Orde
url: 'https://www.xunta.gal/dog/Publicados/1996/19960510/Anuncio64F2_gl.html'
---
<p>De acordo co disposto no Decreto 20/1994, do 4 de febreiro, polo que se regulamentan os horarios comerciais no ámbito territorial da Comunidade Autónoma de Galicia, correspóndelle á Consellería de Industria e Comercio fixar anualmente os domingos e festivos que se consideren hábiles para os efectos do exercicio da actividade comercial.</p>
<p>En desenvolvemento do citado decreto de 1994, a Orde do 14 de decembro de 1995 determina os domingos e festivos nos que os establecementos comerciais poderán permanecer abertos ó público durante o ano 1996.</p>
<p>Debido á conmemoración do Día das Letras Galegas, considerado día de festa con carácter xeral no ámbito da Comunidade Autónoma de Galicia, e tendo en conta a estreita relación existente entre a divulgación das letras galegas, a súa promoción e difusión a través dos libros escritos neste idioma,</p>
<p>DISPOÑO:</p>
<p>Artigo 1º</p>
<p>Autorízase a apertura dos establecementos comerciais adicados á venda de libros o día 17 de maio de 1996, festividade do Día das Letras Galegas.</p>
<p>Artigo 2º</p>
<p>Os establecementos comerciais dedicados á venda de libros poderán cambia-lo día 30 de xuño de 1996 no que se autoriza a apertura de establecementos comerciais para o ano 1996 polo 17 de maio, celebración do Día das Letras Galegas.</p>
<p>Disposicións derradeiras</p>
<p>Primeira.-As disposicións contidas na presente orde aplicaranse sen prexuízo do disposto na Orde do 14 de decembro de 1995 pola que se establecen os domingos e festivos nos que se autoriza a apertura de establecementos comerciais durante o ano 1996.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de abril de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>3160</p>

