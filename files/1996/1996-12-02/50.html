---
date: '1996-12-02'
id: C152
page: 10
number: 235
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 24 de setembro de 1996, da Delegación Provincial de Lugo, de
  información pública sobre levantamento de actas previas. (Expediente 3979
  A.T.).
range: Edicto
url: 'https://www.xunta.gal/dog/Publicados/1996/19961202/AnuncioC152_gl.html'
---
<p>En cumprimento do disposto nos artigos 52 da Lei de expropiación forzosa, do 16 de decembro de 1954 e 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, e declarada polo Decreto 350/1996, (Diario Oficial de Galicia número 187, do 24-9) a urxente ocupación dos bens e dereitos afectados, indicados na relación que se publicou no BOP de Lugo do 21-2-1996, fáiselles saber a tódolos afectados pola execución dos proxectos que a seguir se indican: reelectrificación de Corvelle, concello de Vilalba, propiedade da empresa Barras Eléctricas Galaico-Asturianas, S.A. (BEGASA), rúa Cidade de Viveiro, 4-1º, Lugo, que o representante da Administración dará comezo sobre o terreo ó levantamento das actas previas a ocupación dos predios contidos nas relacións publicadas no BOP de Lugo do 21-2-1996, e expostas nos taboleiros oficiais das casas do concello e no desta delegación </p>
<p>provincial, sita en Lugo, rúa Pascual Veiga, 12-14.</p>
<p>Advírteselles ós interesados afectados que serán ademais notificados individualmente, sinalándolles días e hora para o levantamento das actas, que poderán formular alegacións por escrito ante este delegación ata o momento do levantamento destas, para os únicos efectos de rectificar posibles erros na relación dos bens afectados.</p>
<p>Lugo, 24 de setembro de 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>8435</p>

