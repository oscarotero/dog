---
date: '1996-12-23'
id: CB3E
page: 11
number: 249
agency: 'CONSELLERÍA DE FAMILIA, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 9 de decembro de 1996 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Familia, Muller e Xuventude, anunciada por orde desta
  consellería do 4 de novembro de 1996 (DOG nº 224, do 15).
range: Orde
url: 'https://www.xunta.gal/dog/Publicados/1996/19961223/AnuncioCB3E_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Familia, Muller e Xuventude, mediante Orde do 4 de novembro de 1996 (DOG nº 224, do 15 de novembro), de conformidade co establecido nas bases quinta e sexta da referida orde, esta consellería,</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 4 de novembro de 1996.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia,</p>
<p>vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día da súa publicación no Diario Oficial de Galicia, comunicándolle previamente a esta consellería a vontade de interpoñelo segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 9 de decembro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO</p>
<p>N.R.P.: 3608346002 A2059</p>
<p>Grupo: D</p>
<p>Apelidos e nome: Abalo Velay, María Gloria</p>
<p>Código do posto: FA.C05.00.000.15770.001</p>
<p>Posto de traballo: Secretario do director xeral de Formación e Emprego.</p>
<p>Nivel: 18</p>
<p>Localidade: Santiago de Compostela.</p>
<p>Dependencia: Dirección Xeral de Formación e Emprego.</p>
<p>9296</p>

