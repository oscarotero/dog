---
date: '1996-07-03'
id: 802A
page: 6
number: 130
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de abril de 1996 pola que se aproba o plan eólico estratéxico
  presentado pola empresa Planta Eólica de Galicia, S.A., denominado P.E.E.
  Nordtank. (Expediente IN660A 95/7-0).
range: Resolución
url: 'https://www.xunta.gal/dog/Publicados/1996/19960703/Anuncio802A_gl.html'
---
<p>Ó amparo do disposto no capítulo II do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, Planta Eólica de Galicia S.A., con domicilio social na r/ Goya, 85, Madrid, solicitou a aprobación do plan eólico estratéxico denominado P.E.E. Nordtank, onde se prevé o programa de actuacións que se vai desenvolver por un período de 8 anos, cun investimento global estimado de 12.000 millóns de pesetas.</p>
<p>Para os efectos previstos no apartado 2º do artigo 5 do citado Decreto 205/1995, do 6 de xullo, a solicitude presentada publicouse no DOG do 6 de setembro de 1995 e no BOE do 9 de setembro de 1995, presentándose solicitudes en competencia por Endesa-Made, Desarrollos Eólicos S.A., Ecotecnia SCCL, Gamesa, Energía Eólica de Galicia, Unión Fenosa Energías Especiales e Hidroener.</p>
<p>Considerando que no informe técnico realizado pola Dirección Xeral de Industria para a resolución da competencia presentada se seguíron os seguintes criterios de avaliación dos plans eólicos afectados:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Achega tecnolóxica e efectos industriais dos plans.</p>
<p>Considerando que a Consellería de Industria e Comercio da Xunta de Galicia é competente para a aprobación do plan eólico estratéxico que se solicita, con base no Estatuto de autonomía de Galicia; o Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia; o Decreto 132/1982, do 4 de novembro, sobre asunción de competencias en materia de industria, enerxía e minas; o Decreto 209/1990, do 15 de marzo, en relación coa Lei 40/1994, do 30 de decembro, de ordenación do sistema eléctrico nacional, e o Decreto 205/1995, do 6 de xullo, e por proposta da Dirección Xeral de Industria,</p>
<p>RESOLVO:</p>
<p>Aproba-lo plan eólico estratéxico P.E.E. Nordtank referido ás áreas recollidas no anexo I da presente resolución, cunha previsión de potencia de 75 MW.</p>
<p>A presente resolución implica o outorgamento do dereito de investigación nas áreas de referencia,</p>
<p>así como o dereito preferente, nas citadas áreas, á autorización das instalacións de aproveitamento de enerxía eólica, conforme o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula á Administración e a Planta Eólica de Galicia, S.A., sen prexuízo das futuras resolucións que se adopten para o suposto de non exercita-lo dereito preferencial previsto no artigo 8 do citado Decreto 205/1995, do 6 de xullo.</p>
<p>A aprobación do plan eólico estratéxico outórgase de acordo coas seguintes condicións:</p>
<p>Primeira.-Planta Eólica de Galicia, S.A. realizará a investigación de 20 áreas (3 propias + 17 de Unión Fenosa Energías Especiales, S.A.), cun investimento total de 15.000.000 de pesetas, e deberá presentar un informe trimestral á Dirección Xeral de Industria dos datos obtidos nas áreas de investigación.</p>
<p>O investimento que se realizará nas áreas compartidas con Unión Fenosa Energías Especiales S.A. é de 58.135.000 ptas. e xa figura consignada no P.E.E. de Unión Fenosa Energías Especiales, S.A.</p>
<p>Segunda.-Planta Eólica de Galicia, S.A. iniciará a execución do plan industrial en novembro de 1996, e deberá executa-lo dito planeamento nas condicións sinaladas no anexo II da presente resolución, salvo imposibilidades técnicas ou causa de forza maior debidamente xustificada.</p>
<p>En calquera momento poderá a Administración solicita-la documentación que estime pertinente para verifica-lo cumprimento do establecido neste apartado.</p>
<p>Terceira.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das instalacións será causa de resolución da presente aprobación.</p>
<p>Sen embargo, se por alteración substancial das circunstancias ou por outras causas sobrevidas, non fose axeitado o mantemento dalgunha ou algunhas das instalacións previstas no plan eólico estratéxico que se aproba, a empresa poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico que será outorgada pola Dirección Xeral de Industria, ou ben.</p>
<p>2. A aprobación dun novo plan eólico estratéxico para novas instalacións, se a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Cuarta.-Planta Eólica de Galicia, S.A., poderá transferir en calquera momento os dereitos dimanantes da presente aprobación coa previa autorización da Consellería de Industria e Comercio da</p>
<p>Xunta de Galicia, subrogándose o novo titular en tódalas obrigas e dereitos do transmitente derivados do plan eólico aprobado.</p>
<p>Quinta.-Dos 184 MW previstos para Planta Eólica de Galicia, S.A., no plan aprobado a Unión Fenosa Energías Especiales S.A., se non se acadase esta potencia, a empresa Planta Eólica de Galicia S.A., terá preferencia para optar á solicitude de novas áreas segundo a lista presentada na súa solicitude de plan eólico estratéxico.</p>
<p>Sexta.-A aprobación outórgase sen prexuízo de terceiros e deixando a salvo os dereitos particulares.</p>
<p>Sétima.-Esta aprobación outórgase sen prexuízo e independentemente das autorizacións, licencias ou permisos de competencia municipal, provincial ou outros necesarios para a realización das obras das instalacións de aproveitamento eólico.</p>
<p>Contra a presente resolución, que é definitiva na vía administrativa, poderá interpoñerse, se é o caso, recurso contencioso administrativo no prazo de dous meses contado desde o día seguinte ó da súa publicación, logo de comunicación a esta consellería, conforme o establecido no artigo 57.2º da Lei reguladora da xurisdición contencioso-administrativa, do 27 de decembro de 1956, na súa nova redacción dada pola disposición adicional décimo primeira da Lei 30/1992, do 26 de novembro.</p>
<p>Santiago de Compostela, 30 de abril de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Planta Eólica de Galicia, S.A.</p>
<table><tbody><tr><td></td></tr>
<tr><td>Nome</td><td>Municipios</td><td>Vértices
X-lonx W Y-lat N</td></tr>
<tr><td></td></tr>
</tbody></table>
<table><tbody><tr><td>A Coriscada</td><td>Muras</td><td>607.0004.817.044,12</td></tr>
<tr><td>Ourol</td><td>608.2004.816.875</td></tr>
<tr><td>608.2004.815.450</td></tr>
<tr><td>610.7204.815.400</td></tr>
<tr><td>610.7204.816.606,47</td></tr>
<tr><td>611.6254.816.500</td></tr>
<tr><td>611.6254.812.000</td></tr>
<tr><td>608.3754.812.000</td></tr>
<tr><td>607.0004.813.000</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Nome</td><td>Municipios</td><td>Vértices
X-lonx W Y-lat N</td></tr>
<tr><td></td></tr>
</tbody></table>
<table><tbody><tr><td>Barbanza</td><td>Porto do Son</td><td>0.503.5254.726.075</td></tr>
<tr><td>Boiro</td><td>0.503.5254.727.200</td></tr>
<tr><td>0.504.5004.728.350</td></tr>
<tr><td>0.505.5004.728.225</td></tr>
<tr><td>0.506.5004.729.625</td></tr>
<tr><td>0.506.5004.730.000</td></tr>
</tbody></table>
<table><tbody><tr><td></td></tr>
<tr><td>Nome</td><td>Municipios</td><td>Vértices
X-lonx W Y-lat N</td></tr>
<tr><td></td></tr>
</tbody></table>
<table><tbody><tr><td>0.507.1254.730.000</td></tr>
<tr><td>0.507.1254.729.000</td></tr>
<tr><td>0.504.7504.725.750</td></tr>
<tr><td>0.503.5254.726.075</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Nome</td><td>Municipios</td><td>Vértices
X-lonx W Y-lat N</td></tr>
<tr><td></td></tr>
</tbody></table>
<table><tbody><tr><td>A Capelada</td><td>Cedeira</td><td>583.3004.840.000</td></tr>
<tr><td>Ortigueira</td><td>583.1004.838.900</td></tr>
<tr><td>583.6504.838.350</td></tr>
<tr><td>583.1004.837.800</td></tr>
<tr><td>583.8004.837.100</td></tr>
<tr><td>584.3824.837.618</td></tr>
<tr><td>586.3754.835.875</td></tr>
<tr><td>584.5004.834.250</td></tr>
<tr><td>583.7504.836.750</td></tr>
<tr><td>581.7504.838.575</td></tr>
<tr><td></td></tr>
</tbody></table>
<p>ANEXO II</p>
<p>Documento de síntese</p>
<p>Plan eólico estratéxico.</p>
<p>O plan eólico estratéxico terá unha duración de 8 anos e suporá un investimento global estimado de 12.000 millóns de ptas.</p>
<p>Plan de investigación eólica.</p>
<p>A empresa Planta Eólica de Galicia, S.A. realizará a investigación de 20 áreas (3 propias + 17 de Unión Fenosa Energías Especiales, S.A.) facendo un investimento de 15.000.000 de ptas. nas súas áreas propias, acadando un investimento medio de 5.000.000 de ptas. por área.</p>
<p>O investimento e investigación, que se realizará nas áreas compartidas con Unión Fenosa Energías Especiales S.A., é de 58.135.000 ptas. e xa figura consignada no P.E.E. Unión Fenosa Energía Especiales S.A.</p>
<p>As 17 áreas de estudio correspondentes ó plan de Unión Fenosa Energías Especiales S.A. investigaranse conxuntamente no prazo mínimo dun ano e máximo de ano e medio.</p>
<p>Planta Eólica de Galicia, S.A. usuará como entidade colaboradora para a investigación a empresa galega Gestenga, debendo non obstante presentar un informe trimestral á Consellería de Industria dos datos obtidos nas áreas de investigación.</p>
<p>Plan industrial.</p>
<p>A empresa Planta Eólica de Galicia, S.A. desenvolverá o dito plan realizando as seguintes actuacións no referente a novas instalacións.</p>
<p>Fabrica: ensamblaxes.</p>
<p>Localidade: provincia de Lugo.</p>
<p>Investimento (M ptas.):</p>
<p>Edificación (1).</p>
<p>Medios de producción: 440</p>
<p>Estimación de emprego: 30-35</p>
<p>Inicio da construcción: novembro 1996.</p>
<p>Data da operación: decembro 1996.</p>
<p>Producción Ud/ano: 100</p>
<p>Total medios de producción: 440</p>
<p>Total estimación de emprego: 30-35</p>
<p>(1) Nos edificios procederase á reforma ou acondicionamento dalgún existente.</p>
<p>Así mesmo, a compañía Planta Eólica de Galicia S.A. realizará o 60,1% como mínimo da fabricación do aeroxerador en Galicia, ben directamente mediante as súas propias fábricas, ou ben mediante subministradores galegos e/ou empresas implantadas en Galicia segundo se detalla na seguinte táboa:</p>
<table><tbody><tr><td></td></tr>
<tr><td>Compoñente</td><td>% sobre o
aeroxerador</td><td>% sobre o
investimento
total</td></tr>
<tr><td></td></tr>
</tbody></table>
<table><tbody><tr><td>Pas</td><td>24,5</td><td>12,75</td></tr>
<tr><td></td></tr>
<tr><td>Torres</td><td>13,8</td><td>8,2</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Compoñente</td><td>% sobre o
aeroxerador</td><td>% sobre o
investimento
total</td></tr>
<tr><td></td></tr>
</tbody></table>
<table><tbody><tr><td>Buxa</td><td>1,1</td><td>1,55</td></tr>
<tr><td></td></tr>
<tr><td>Eixes</td><td>3,5</td><td>2,80</td></tr>
<tr><td></td></tr>
<tr><td>Chasis</td><td>4,4</td><td>2,70</td></tr>
<tr><td></td></tr>
<tr><td>Armario eléctrico</td><td>4,5</td><td>2,70</td></tr>
<tr><td></td></tr>
<tr><td>Freos</td><td>0,2</td><td>0,45</td></tr>
<tr><td></td></tr>
<tr><td>Coroa</td><td>1,9</td><td>1,75</td></tr>
<tr><td></td></tr>
<tr><td>Acoplamentos</td><td>0,6</td><td>0,70</td></tr>
<tr><td></td></tr>
<tr><td>Ensamblaxe</td><td>5,0</td><td>2,90</td></tr>
<tr><td></td></tr>
<tr><td>Grupo oleohidráulico</td><td>0,6</td><td>0,50</td></tr>
<tr><td></td></tr>
<tr><td>Total</td><td>60,1</td><td>37</td></tr>
<tr><td></td></tr>
<tr><td></td></tr>
<tr><td></td></tr>
<tr><td>Obra civil e enxeñería (A)</td><td>14,00</td></tr>
<tr><td></td></tr>
<tr><td>Infraestructura eléctrica (B)</td><td>15,00</td></tr>
<tr><td></td></tr>
<tr><td>Montaxe e transporte (C)</td><td>9,00</td></tr>
<tr><td></td></tr>
<tr><td>Subtotal A+B+C</td><td>38.00</td></tr>
<tr><td></td></tr>
<tr><td>% do investimento total en Galicia</td><td>75 (1)</td></tr>
<tr><td></td></tr></tbody></table>
<p>(1) A porcentaxe do investimento total en Galicia cumprirase desde o inicio do plan industrial en outubro de 1996.</p>
<p>4874</p>

