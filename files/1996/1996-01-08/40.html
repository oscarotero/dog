---
date: '1996-01-08'
id: 23CA
page: 230
number: 5
agency: CONCELLO DE PORTOMARÍN
section: VI. ANUNCIOS
title: >-
  Bases polas que se convoca concurso para a provisión, por persoal laboral
  fixo, dunha praza de asistente social vacante neste concello.
range: Bases
url: 'https://www.xunta.gal/dog/Publicados/1996/19960108/Anuncio23CA_gl.html'
---
<p>1.-Normas xerais.</p>
<p>1.1. Convocatoria.</p>
<p>Convócanse probas selectivas para cubrir en propiedade unha praza de asistente social, vacante no cadro de persoal laboral fixo deste concello, incluída na oferta de emprego pública deste concello.</p>
<p>1.2. A praza convócase polo sistema xeral de acceso libre e polo procedemento de concurso.</p>
<p>1.3. As presentes probas selectivas rexeranse polo previsto nestas bases, e seranlle aplicables: a Lei 7/1985, do 2 de abril, reguladora das bases de réxime local, a Lei 30/1984, do 2 de agsoto de medidas para a reforma da función pública, modificada pola Lei 23/1988, do 28 de xullo; o Real decreto lexislativo 781/1986, do 18 de abril, texto refundido das disposicións legais vixentes en materia de réxime local; Real decreto 896/1991, do 7 de xuño, a Lei 8/1980, do 10 de marzo, do Estatuto dos traballadores. Supletoriamente aplicarase tamén a Lei 4/1988, do 26 de maio, da función pública de Galicia, reformada pola Lei 4/1991, do 8 de marzo, e o Decreto 95/1991, do 20 de marzo, aprobatorio do Regulamento de selección de persoal da Administración da Comunidade Autónoma de Galicia, así como supletoriamente o Real decreto 2223/1984, do 19 de decembro, e Regulamento de ingreso na Administración pública, Real decreto 364/1995, do 10 de marzo de 1995.</p>
<p>2.-Obxecto.</p>
<p>É obxecto desta convocatoria pública cubri-la praza de persoal laboral sinalada, vacante na actualidade; todo de acordo coa normativa anteriormente citada, respectando os principios constitucionais de igualdade, mérito e capacidade, así como o de publicidade e non discriminación e os sistemas de promoción laboral ós que fai referencia a lexislación laboral.</p>
<p>3.-Características da praza.</p>
<p>3.1. Caracterización da praza.</p>
<p>A praza está encadrada no cadro de persoal laboral fixo, dotada do soldo correspondente á súa categoría profesional, pagas extraordinarias, trienios e demais emolumentos de conformidade coa lexislación aplicable.</p>
<p>3.2. Cometido funcional.</p>
<p>Serán funcións da praza as que lle correspondan de acordo coa titulación esixida e os contidos correspondentes á súa denominación.</p>
<p>4.-Requisitos dos aspirantes.</p>
<p>Para seren admitidos á realización destas probas selectivas, os aspirantes deberán reuni-los seguintes requisitos:</p>
<p>a) Te-la nacionalidade española.</p>
<p>b) Ter cumpridos os 18 anos de idade e non exceder daquela en que falten menos de 10 anos para a xubilación forzosa por idade, determinada pola lexislación básica en materia de función pública.</p>
<p>c) Estar en posesión do título de diplomado universitario en traballo social ou asistente social homologado.</p>
<p>d) Non padecer enfermidade nin estar afectado por limitación física ou psíquica que impida o normal desempeño das funcións correspondentes.</p>
<p>e) Non estar separados, mediante expediente disciplinario do servicio de calquera Administración pública nin atoparse inhabilitado por sentencia firme para o exercicio das funcións públicas.</p>
<p>4.1. Tódolos requisitos enumerados con anterioridade deberán posuírse no día do remate do prazo de presentación de solicitudes e conservarse polo menos ata a data de nomeamento.</p>
<p>5.-Solicitude.</p>
<p>5.1. Forma.</p>
<p>Os que desexen tomar parte nesa probas selectivas, deberán facelo de acordo co modelo de instancia, que lles será facilitada no rexistro xeral do concello, na que debe constar:</p>
<p>a) Manifesta-los aspirantes que reúnen tódolos requisitos esixidos na convocatoria.</p>
<p>b) Comprometerse, no caso de obte-la praza, a xurar ou prometer lealtade a El-Rei, respecto ós dereitos da persoa, e estricta observancia da lei.</p>
<p>c) Coas instancias indicadas deberánse xunta-los documentos acreditativos dos méritos alegados e xustificante de ter aboados os dereitos de exame.</p>
<p>5.2. Órgano a quen se dirixe.</p>
<p>As instancias iran dirixidas ó alcalde-presidente deste concello.</p>
<p>5.3. Lugar de presentación.</p>
<p>A presentación de solicitudes farase no rexistro xeral da secretaría deste concello ou nalgunha das formas previstas no Art. 38 da Lei de procedemento administrativo.</p>
<p>5.4. Prazo de presentación.</p>
<p>O prazo de presentación será de vinte días naturais, contados a partir do seguinte á publicación do extracto desta convocatoria no BOE.</p>
<p>5.5. Dereitos de inscrición.</p>
<p>Os interesados deberán aboar previamente en concepto de dereitos de exame, a cantidade de 2.000 ptas., que se depositarán directamente na Tesourería deste concello ou a través de xiro postal, o xustificante de pago, deberá acompañar necesariamente a solicitude.</p>
<p>5.6. Defectos das solicitudes.</p>
<p>De acordo co Art. 71 da Lei de réxime xurídico das administracións públicas e do procedemento administrativo común, requirirase ós interesados para que no prazo de dez días corrixan a falta ou xunten os documentos preceptivos, apercibíndoos de que, se non o fixeran, se arquivará a súa instancia sen máis trámite.</p>
<p>5.7. Erros nas solicitudes.</p>
<p>Os erros de feito que puidesen advertirse poderán corrixirse en calquera momento, de oficio ou a petición do interesado.</p>
<p>6.-Admisión de aspirantes.</p>
<p>6.1. Expirado o prazo de presentación de instancias, o alcalde-presidente dictará resolución no prazo máximo dun mes, declarando a lista de admitidos e excluídos, así como as causas da exclusión, que se publicará no taboleiro de anuncios do concello.</p>
<p>Os aspirantes excluídos disporán do prazo de dez días desde o día seguinte á publicación da lista, para a corrección do defecto que motiva a exclusión.</p>
<p>6.2.-Contra a dita resolución poderase interpoñer recurso contencioso-administrativo, na forma establecida pola Lei 30/1992, de réxime xurídico das administracións públicas e procedemento administrativo común.</p>
<p>7.-Tribunal cualificador.</p>
<p>O tribunal cualificador estará constituído por:</p>
<p>Presidente: o da corporación ou membro en quen delegue.</p>
<p>Secretario: o da corporación ou funcionario en quen delegue.</p>
<p>Vocais: un representante da Comunidade Autónoma designado pola Xunta de Galicia.</p>
<p>Un representante do Colexio oficial de Diplomados en Traballo Social e Asistentes Sociais de Galicia.</p>
<p>Un técnico ou experto designado polo presidente da corporación.</p>
<p>Os vocais do tribunal deberán ter unha titulación ou especialización igual ou superior á esixida para o acceso a praza convocada.</p>
<p>O tribunal examinará os méritos alegados polos aspirantes, tendo en conta as condicións profesionais que requira a natureza do posto de traballo, segundo o baremo anexo desta convocatoria.</p>
<p>A proposta do tribunal farase pública no lugar onde se reúna e no taboleiro de anuncio do concello.</p>
<p>7.1. Resolución.</p>
<p>A resolución do concurso e o nomeamento será feito pola da Comisión de Goberno, por proposta do tribunal cualificador.</p>
<p>7.2. Publicación de notificación.</p>
<p>A resolución do concurso publicarase no BOP, efectuándose notificación individual para os efectos de formalización de contrato.</p>
<p>8.-Presentación de documentos.</p>
<p>8.1. Con carácter previo á formalización do contrato, o aspirante seleccionado deberá xustificar axeitadamente, no prazo de 30 días, que reúne tódolos requisitos da convocatoria e, para tal efecto, deberá presentar:</p>
<p>a) Certificado de nacemento expedido polo Rexistro Civil correspondente.</p>
<p>b) Fotocopia do DNI.</p>
<p>c) Copia autenticada do título esixido.</p>
<p>d) Certificación médica expedida pola Delegación de Sanidade de non padecer enfermidade ou defecto que o incapacite para o desempeño do posto de traballo.</p>
<p>e) Declaración xurada ou promesa de non ser separado do servicio de ningunha Administración pública, en virtude de expediente disciplinario, nin estar inhabilitado para o exercicio das funcións públicas.</p>
<p>8.2. Falta de presentación de documentos.</p>
<p>Se dentro do prazo indicado, os aspirantes propostos non presentasen a documentación esixida ou do exame dela se comprobase que carecen dalgún dos requisitos esixidos nas bases desta convocatoria, quedarán anuladas tódalas actuacións, perdendo todo o dereito ó seu nomeamento, sen prexuízo das responsabilidades que se lles puidese esixir, por falsidade ou calquera outra.</p>
<p>9.-Formalización do contrato.</p>
<p>Xustificada a documentación sinalada no apartado anterior, formalizarase o contrato entre o alcalde e o aspirante seleccionado, no prazo dun mes contado a partir da data na que finaliza a presentación de documentos.</p>
<p>9.1. Período de proba.</p>
<p>Para adquiri-la condición de persoal laboral fixo, o aspirante seleccionado deberá superar satisfactoriamente o período de proba dun mes.</p>
<p>10.-Disposición derradeira.</p>
<p>A presente convocatoria e cantos actos administrativos se deriven dela e da actuación do tribunal</p>
<p>poderán ser impugnados nos casos e na forma establecidos pola Lei de procedemento administrativo.</p>
<p>ANEXO</p>
<p>Cualificación de méritos</p>
<p>1.-Experiencia profesional.</p>
<p>A puntuación máxima neste apartado é de 12 puntos, desegregados do xeito seguinte:</p>
<p>-Por servicios prestados como traballador social, nos servicios sociais de base dos concellos: 0,25 puntos/mes, máximo 7 puntos.</p>
<p>-Por prestar servicios como traballador social noutras administracións públicas, en servicios sociais especializados: 0,15 puntos/mes, máximo 3 puntos.</p>
<p>-Por prestar servicios, como traballador social, noutras institucións privadas: 0,10 puntos/mes, máximo 2 puntos.</p>
<p>2.-Por asistencia a cursos, xornadas, etc.</p>
<p>A puntuación máxima neste apartado é de 6 puntos, desagregados do seguinte xeito:</p>
<p>-Cursos de ata 30 h: 0,25 puntos/curso, máximo 1 punto.</p>
<p>-Cursos de 31-100 h: 1 punto/curso, máximo 2 puntos.</p>
<p>-Cursos de máis de 100 h: 1,5 puntos/curso, máximo 3 puntos.</p>
<p>3.-Por participación activa.</p>
<p>A puntuación máxima neste apartado é de 3 puntos, desagregados do seguinte xeito:</p>
<p>-Por participar como organizador de cursos, xornadas ou outras actividades formativas relacionadas coa materia: 0,50 puntos por actividade, máximo 2 puntos.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>
<p>-Por impartir clases en actividades formativas relacionadas coa materia: 0,50 puntos por actividade, máximo 1 punto.</p>
<p>4.-Por estudios, traballos ou publicacións.</p>
<p>A puntación total deste apartado será de 1 punto.</p>
<p>5.-Por coñecementos de galego.</p>
<p>-Curso de iniciación: 0,5 puntos.</p>
<p>-Curso de perfeccionamento: 1 punto.</p>
<p>6.-Por coñecemento da realidade social.</p>
<p>Por coñecemento da realidade social do concello de Portomarín, acreditada documentalmente mediante certificación de empadroamento, dun ano como mínimo: 2 puntos.</p>
<p>Portomarín, 5 de outubro de 1995.</p>
<p>Eloy Rodríguez</p>
<p>Alcalde</p>

