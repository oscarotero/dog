---
date: '1996-02-26'
id: 3B3E
page: 1
number: 40
agency: CONCELLO DE PONTEVEDRA
section: VI. ANUNCIOS
title: >-
  Resolución do 1 de febreiro de 1996 pola que se somete a información pública o
  prego único refundido de prescricións técnicas e cláusulas administrativas
  particulares para a xestión indirecta do servicio público de abastecemento de
  auga potable, mantemento da rede de saneamento (rede de sumidoiros) e
  depuración de augas residuais na modalidade de concesión administrativa e se
  anuncia o procedemento aberto para a súa adxudicación, mediante concurso.
range: Resolución
url: 'https://www.xunta.gal/dog/Publicados/1996/19960226/Anuncio3B3E_gl.html'
---
<p>Obxecto.</p>
<p>Contratación mediante concurso aberto da xestión indirecta do servicio público de abastecemento de auga potable, mantemento da rede de saneamento (rede de sumidoiros) e depuración de augas residuais, na modalidade de concesión administrativa.</p>
<p>Duración do contrato.</p>
<p>O contrato de xestión do servicio terá unha duración de dez ou vinte anos contados desde a formalización do contrato, e poderase prorrogar por períodos anuais ata un máximo de cinco anos.</p>
<p>Retribución económica do concesionario.</p>
<p>Non se establece tipo de licitación, polo que os participantes no concurso proporán, na súa oferta, a retribución económica que desexan percibir por metro cúbico de auga facturada especificando o prezo dos diferentes servicios indicados na cláusula 15ª do prego.</p>
<p>Garantía provisional.</p>
<p>Depositarase na caixa da corporación contratante, en calquera das formas establecidas no Art. 36.1º.1) da Lei 13/1995, do 18 de maio, de contratos das administracións públicas na contía de 5.000.000 de ptas.</p>
<p>Documentación.</p>
<p>A esixida na cláusula 25ª do prego único refundido de prescricións técnicas e de cláusulas administrativas particulares.</p>
<p>Clasificación empresarial.</p>
<p>Grupo III, subgrupos 5 y 8, categoría D.</p>
<p>Presentación de proposicións.</p>
<p>No rexistro xeral deste concello, durante un prazo de 60 días naturais, contados desde o día seguinte ó da publicación deste anuncio no Diario Oficial de Galicia; se o último día do prazo de presentación coincidese en sábado, quedará prorrogado ata o primeiro día hábil seguinte.</p>
<p>Apertura de proposicións.</p>
<p>O acto de apertura de proposicións económicas será público e terá lugar ás 12 horas do día seguinte hábil ó da terminación do prazo de presentación de ofertas; se coincidise en sábado a apertura tería lugar ó seguinte día hábil.</p>
<p>Modelo de proposición.</p>
<p>Axustarase ó modelo oficial que figura na cláusula 26ª do prego único refundido de prescricións técnicas e cláusulas administrativas.</p>
<p>Información pública.</p>
<p>O prego único refundido de prescricións técnicas e cláusulas administrativas para a xestión indirecta do servicio público de abastecemento de auga potable, mantemento da rede de saneamento (rede de sumidoiros) e depuración de augas residuais, aprobado polo Pleno da Corporación na sesión ordinaria que tivo lugar no día 25 de xaneiro de 1996, sométese a información pública, xuntamente coa convocatoria da licitación, polo perídodo de trinta días hábiles, computados desde o día seguinte ó da súa publicación no Diario Oficial de Galicia, e poderanse examinar na Unidade de Contratación e Patrimonio da Secretaría Xeral; no suposto de que se presentaran reclamacións contra o prego único aprobado, a licitación (acto de apertura de proposicións) posporase ata que aquelas se resolvan polo Pleno da Corporación e en todo caso antes de finalización do prazo sinalado para a adxudicación na cláusula 30ª.</p>
<p>Pontevedra, 1 de febreiro de 1996.</p>
<p>Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>

