---
date: '1996-02-26'
id: 3AEE
page: 1
number: 40
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 22 de febreiro de 1996 pola que se anuncia polo sistema de
  procedemento aberto por concurso a redacción dun proxecto de centro de
  ensinanza primaria de 18 unidades en Redondela (Pontevedra).
range: Resolución
url: 'https://www.xunta.gal/dog/Publicados/1996/19960226/Anuncio3AEE_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar,</p>
<p>polo sistema de concurso de procedemento aberto, a redacción do proxecto:</p>
<p>-Centro de ensino primario de 18 unidades en Redondela (Pontevedra).</p>
<p>Orzamento de licitación: 6.403.155 ptas. (seis millóns catrocentas tres mil cento cincuenta e cinco pesetas).</p>
<p>Clasificación requirida: grupo II, subgrupo todos, categoría A.</p>
<p>Prazo de execución: 4 meses.</p>
<p>Exposición de pregos: os pregos de cláusulas administrativas particulares e de cláusulas técnicas estarán de manifesto na Subdirección Xeral de Construccións e Equipamento. Secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das nove a catorce horas. Os pregos de cláusulas administrativas particulares e técnicas tamén se poderán examinar nas delegacións provinciais de Educación.</p>
<p>Prazo de presentación de proposicións: rematará o vixésimo sexto día natural contado a partir do día seguinte da publicación da presente resolución no Diario Oficial de Galicia.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, observarase o disposto na cláusula 7.2 do prego das administrativas particulares.</p>
<p>Documentación que presentarán os licitadores: a especificada no punto 7 do prego das administrativas particulares.</p>
<p>Exame da documentación: a mesa de contratación cualificará as documentacións presentadas e publicará a continuación no taboleiro de anuncios desta consellería o resultado da devandita cualificación, co fin de que se enmenden, dentro do prazo que se indique, os defectos materiais observados na documentación.</p>
<p>Apertura de proposicións: será realizada pola mesa de contratación ás 12 horas do terceiro día hábil seguinte ó de terminación do prazo, na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 22 de febreiro de 1996.</p>
<p>Juan J. Bértolo Cadenas</p>
<p>Secretario xeral da Consellería de Educación e Ordenación Universitaria</p>
<p>1389</p>

