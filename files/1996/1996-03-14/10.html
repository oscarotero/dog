---
date: '1996-03-14'
id: 439E
page: 2
number: 53
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (278/1995).
range: Edicto
url: 'https://www.xunta.gal/dog/Publicados/1996/19960314/Anuncio439E_gl.html'
---
<p>En cumprimento do acordado por resolución con data 5 de febreiro de 1996, pola xuíza de primeira instancia e instrucción de Muros (A Coruña), faise saber que neste xulgado e co número 278/1995, a pedimento de María del Carmen Candamo León, sobre declaración de falecemento do seu esposo César Lorenzo Candamo Candamo, veciño de Muros, con domicilio en S. Roque, nº 9.</p>
<p>César Lorenzo Candamo Candamo, de profesión mariñeiro, estaba enrolado nun pesqueiro chamado Cizurquil, con base no porto de Muros. Esta embarcación naufragou debido ó embate que sufriu por parte dun barco de mercadorías iraquí nos arredores de Fisterra, o día 3 de maio de 1982. Desde esa data, nunca se tivo noticia de César Lorenzo Candamo Candamo, de corenta e nove anos de idade, nin apareceu o seu corpo.</p>
<p>O que para os fins previdos nos artigos 2042 e seguintes da LAC, en relación cos artigos 193 e concordantes do Código Civil, faise público mediante o presente edicto, o cal se publicará no taboleiro de anuncios deste xulgado, no Boletín Oficial del Estado, no Diario Oficial de Galicia, por dúas veces e con intervalo de quince días, para os efectos legais e para que calquera persoa que o considere oportuno</p>
<p>poida comparecer ante este xulgado para ser oído no mencionado expediente.</p>
<p>Dado en Muros, 5 de febreiro de 1996.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>
<p>9601370</p>

