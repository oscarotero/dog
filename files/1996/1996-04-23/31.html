---
date: '1996-04-23'
id: 5BA6
page: 3
number: 79
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 6 de marzo de 1996, do Servicio de Estructuras e Desenvolvemento
  Rural de Lugo, pola que se anuncia a toma de posesión dos predios de
  substitución na zona de Ferreiravella (Riotorto-Lugo).
range: Resolución
url: 'https://www.xunta.gal/dog/Publicados/1996/19960423/Anuncio5BA6_gl.html'
---
<p>Terminada a publicación do acordo de concentración parcelaria da zona de Ferreiravella (Riotorto-Lugo), e non excedendo o número de recursos presentados e pendentes do seis por cento dos titulares das explotacións, nin representando os reclamantes máis do dez por cento da superficie concentrada, a Consellería de Agricultura resolveu dar posesión provisional dos novos predios. A dita toma de posesión é obrigatoria para tódolos interesados e enténdese sen prexuízo das rectificacións que pro</p>
<p>cedan como consecuencia dos recursos interpostos (artigo 44 da Lei de concentración parcelaria para Galicia).</p>
<p>Dentro dos trinta días seguintes ó da publicación da presente resolución no BOP, os interesados poderán reclamar ante esta xefatura (Ronda da Muralla, l97-1º), xuntando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración (artigo 46 da lei antes citada).</p>
<p>Para os efectos oportunos establécense os seguintes prazos de toma de posesión:</p>
<p>a) Labradío sen colleitas pendentes, prados e pastos o día seguinte da publicación desta resolución no BOP.</p>
<p>b) Os restantes predios no momento de seren retiradas as colleitas pendentes no día anterior citado.</p>
<p>c) Logo de petición á Xefatura do Servicio de Montes e Industrias Forestais do preceptivo permiso, as árbores existentes nos predios e que non fosen obxecto de clasificación, poderán ser retiradas polos propietarios das antigas parcelas dentro dos seis meses seguintes á publicación da presente resolución no mencionado boletín. Transcorrido o dito prazo entenderase que pertencen ó propietario do novo predio.</p>
<p>Lugo, 6 de marzo de 1996.</p>
<p>Fernando López Gutiérrez</p>
<p>Xefe do Servicio de Estructuras e Desenvolvemento Rural</p>
<p>2620</p>

