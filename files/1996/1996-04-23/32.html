---
date: '1996-04-23'
id: 5BAA
page: 3
number: 79
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 15 de marzo de 1996, do Servicio de Estructuras e
  Desenvolvemento Rural da Coruña, pola que se anuncia a publicación das bases
  definitivas actualizadas da zona de Sabugueira-O Carballal (Santiago de
  Compostela-A Coruña).
range: Resolución
url: 'https://www.xunta.gal/dog/Publicados/1996/19960423/Anuncio5BAA_gl.html'
---
<p>Ponse en coñecemento dos interesados na concentración parcelaria da zona de Sabugueira-O Carballal (Santiago de Compostela-A Coruña), declarada de utilidade pública e urxente execución polo Decreto do 27 de agosto de 1977 (BOE do 26 de setembro), que a xunta local da zona, na súa reunión do 26 de decembro de 1995, aprobou a actualización das bases definitivas, que estarán expostas ó público na Casa do Concello de Santiago de Compostela e nos lugares de costume da parroquia durante o prazo de trinta días hábiles, contados desde o seguinte ó da última inserción desta resolución no Diario Oficial de Galicia e no BOP, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar no local do concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e relación de predios excluídos), a clasificación de terras e a fixación de coeficientes que servirán de base para face-las compensacións que</p>
<p>sexan necesarias e, a determinación de propietarios e titulares de gravames e outras situacions xurídicas das que se declara formalmente a súa titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Montes dentro do prazo dos trinta días sinalados, na Xefatura de Estructuras Agrarias (Edificio Administrativo, Praza Luis Seoane, s/n, 6ª Planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacions que procedan, e, se for o caso, a persoa residente no mesmo a quen teña que facérselle as notificacións.</p>
<p>A Coruña, 15 de marzo de 1996.</p>
<p>Rogelio del Valle Muñoz-Cobo</p>
<p>Xefe de Servicio de Estructuras e Desenvolvemento Rural da Coruña</p>
<p>2840</p>

