---
date: '1996-09-16'
id: EA36
page: 8
number: 181
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 26 de agosto de 1996, da Dirección Xeral de Pesca e Industrias
  Pesqueiras, pola que se anuncia a licitación para a contratación de
  consultoría e asistencia, polo sistema de procedemento aberto por concurso.
range: Resolución
url: 'https://www.xunta.gal/dog/Publicados/1996/19960916/AnuncioEA36_gl.html'
---
<p>Obxecto: organización e montaxe dos stands institucionais da Consellería de Pesca, Marisqueo e Acuicultura da Xunta de Galicia, nos seguintes certames feirais.</p>
<p>-European Seafood Exposition, Bruxelas, Bélxica, do 15 ó 17 de abril de 1997.</p>
<p>-Worl Food Market Anuga, Colonia, Alemaña, do 11 ó 16 de outubro de 1997.</p>
<p>Prazo de execución: desde a asinamento do contrato ata as 48 horas seguintes á clausura do derradeiro certame.</p>
<p>Orzamento: corenta e oito millóns de pesetas (48.000.000 de ptas.).</p>
<p>Documentación de interese para os licitadores: a documentación poderá solicitarse na Dirección Xeral de Pesca e Industrias Pesqueiras (rúa Sar, 75, Santiago de Compostela), ou en calquera das delegacións territoriais da Consellería de Pesca, Marisqueo e Acuicultura, nos días e horas hábiles de oficina, durante o prazo de presentación de proposicións.</p>
<p>Clasificación esixida: grupo III, subgrupo 3 categoría B.</p>
<p>Fianza provisional: novecentas sesenta mil pesetas (960.000 ptas.).</p>
<p>Modelo de proposición económica: axustarase esctrictamente ó modelo que se xunta ó prego de cláusulas administrativas particulares.</p>
<p>Prazo de presentación de proposicións: as proposicións terán que presentarse en sobre pechado no rexistro da Consellería de Pesca, Marisqueo e Acuicultura, ou envialas por correo dentro do prazo de admisión sinalado conforme o disposto no artigo 100 do RXCE. O prazo de admisión rematará ás 14 horas do día 16 de outubro de 1996.</p>
<p>Apertura de proposicións: en acto público ás 10 horas do primeiro día hábil no que se cumpran dous días naturais, contados desde a data seguinte á fina</p>
<p>lización do prazo de presentación de ofertas. Se esta coincidise en sábado, a apertura será ó día seguinte hábil.</p>
<p>Documentos que deben achega-los licitadores: serán os indicados nos pregos de cláusulas administrativas particulares.</p>
<p>O importe deste anuncio será por conta do adxudicatario que deberá aboar con antelación ó asinamento do contrato.</p>
<p>Santiago de Compostela, 26 de agosto de 1996.</p>
<p>Juan M. López García</p>
<p>Director xeral de Pesca e Industrias Pesqueiras</p>
<p>6414</p>

