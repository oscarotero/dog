---
date: '1996-06-24'
id: 7AEA
page: 6211
number: 123
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 5 de xuño de 1996 pola que se convoca e regula o réxime de concesión
  de axudas a empresas, asociacións de empresas e crporacións de dereito público
  para a realización de investigacións dos recursos mineiros encamiñados ó
  mellor coñecemento e aproveitamento dos recursos obxecto de explotación para
  1996.
range: Orde
url: 'https://www.xunta.gal/dog/Publicados/1996/19960624/Anuncio7AEA_gl.html'
---
<p>A persistente baixa nas cotizacións dalgúns dos metais explotados tradicionalmente na Comunidade</p>
<p>Autónoma é causa da paralización dos traballos de extracción destes, cos conseguintes problemas que isto trae consigo. Ó mesmo tempo, outras sustancias minerais de coñecida existencia, algunhas delas no noso subsolo, están adquirindo importancia ó acrecentarse as súas aplicacións coma materias primas.</p>
<p>O desenvolvemento tecnolóxico esixe unha maior calidade das materias primas, especialmente daquelas que se incorporan a procesos de novas tecnoloxías e, para conseguilo, é necesario mellorar e crear novos procesos e productos de especificacións moi esixentes; para isto é imprescindible que as empresas mineiras acometan investigacións de alto risco, tanto para a creación de novas tecnoloxías, coma de recoñecemento de novos depósitos, o que incidirá na creación dunha nova minería que vaia substituíndo a tradicional.</p>
<p>Na súa virtude, e en uso das atribucións que me foron conferidas,</p>
<p>DISPOÑO:</p>
<p>Artigo 1º</p>
<p>Con cargo á aplicación orzamentaria 08.02.641-A.770.0 «Transferencias de capital. Fomento de investigación mineira, augas e explotación de lousas», establécense axudas económicas para aquelas empresas, asociacións de empresas e corporacións de dereito público que realicen investigacións dos recursos mineiros dentro das seguintes áreas de aplicación:</p>
<p>a) Investigacións tecnolóxicas para definir novos procesos de explotación, tratamento e elaboración, mellora de productos e obtención de novos productos.</p>
<p>b) Aplicación de novas tecnoloxías e incorporación de equipos innovadores nos procesos de explotación, tratamento e elaboración.</p>
<p>c) Estudios sobre a minería non ligados ás anteriores áreas.</p>
<p>Artigo 2º</p>
<p>A contía das subvencións poderá acadar ata o 45% do investimento subvencionable nos apartados a) e b) anteriores e ata 100% no caso de estudios do apartado c).</p>
<p>Artigo 3º</p>
<p>As solicitudes, dirixidas ó conselleiro de Industria e Comercio, presentaranse no rexistro xeral das delegacións provinciais, no dos servicios centrais da Consellería de Industria e Comercio ou a través dalgunha das formas previstas no artigo 38.4º da Lei 30/92, do 26 de novembro, de réxime xurídico das administracións públicas e do procedemento administrativo común, no prazo dun mes contado a partir do día seguinte ó de publicación da presente orde no Diario Oficial de Galicia.</p>
<p>Artigo 4º</p>
<p>1. As solicitudes axustaranse ó modelo que figura como anexo e deberán presentarse por triplicado exemplar, acompañadas dos seguintes documentos:</p>
<p>a) Proxecto de investigación ou estudio, se e ó caso, incluíndo unha memoria descritiva da actividade a desenvolver, finalidade e prazo de execución.</p>
<p>b) Copia cotexada do NIF ou do CIF.</p>
<p>c) Declaración de axudas solicitadas, obtidas ou que se prevé solicitar para o mesmo investimento en calquera outra institución, organismo ou Administración pública.</p>
<p>d) Certificado expedido polo delegado provincial da Consellería de Industria e comercio de inscrición no Rexistro Industrial e a súa actualización, cando proceda.</p>
<p>e) Declaración expresa de non ter contraída ningunha débeda, por ningún concepto, coa Xunta de Galicia e de estar ó corrente nas obligas fiscais e coa Seguridade Social.</p>
<p>2. O proxecto de investigación deberá contar, como mínimo, os seguintes apartados:</p>
<p>a) Finalidade de investigación proxectada.</p>
<p>b) Descrición dos traballos que se realizarán.</p>
<p>c) Medios técnicos e humanos para a súa realización.</p>
<p>d) Tempo previsto para a execución da investigación.</p>
<p>e) Orzamento dos investimentos que se van realizar.</p>
<p>f) Toda aquela información que o solicitante da subvención crea de interese para unir ó proxecto.</p>
<p>Artigo 5º</p>
<p>Se a solicitude de subvención non reúne os requisitos que sinala o artigo anterior o interesado será requirido para que, nun prazo de dez días, emende a falta ou achege os documentos preceptivos, con indicación de que, se non o fixera, se considerará desistido na sua petición, que se arquivará sen máis trámites.</p>
<p>Examinada a documentación e emitido o correspondente informe técnico, o conselleiro de Industria e Comercio ou o delegado provincial, conforme o establecido no Decreto 88/1990, do 15 de febreiro, sobre desconcentración de competencias para a concesión de axudas e subvencións nos delegados provinciais ou territoriais da Xunta de Galicia, dictará a resolución que proceda.</p>
<p>Unha vez concedida a subvención, esta deberá ser aceptada polo beneficiario, coas condicións específicas que recolle esta orde e as que, se é o caso, se inclúan na resolución.</p>
<p>Artigo 6º</p>
<p>Os criterios que servirán de base para avalia-la prioridade das peticións presentadas serán os seguintes:</p>
<p>a)Minerais que presenten un claro futuro nas súas aplicacións ou demanda.</p>
<p>b) Os traballos de investigación mineralúrxica que se desenvolvan en colaboración cos laboratorios mineralúrxicos de Galicia.</p>
<p>c) Factores de carácter social da zona onde teña aplicación a investigación.</p>
<p>d) Melloras que, como consecuencia da investigación tecnolóxica, se poidan introducir nas instalacións de tratamento e/ou nos productos.</p>
<p>e) Aqueles estudios sobre localización que investiguen recursos da sección C con claras expectativas de apertura dunha nova explotación mineira a curto prazo.</p>
<p>Artigo 7º</p>
<p>A non notificación da resolución no prazo de tres meses desde a presentación da correspondente solicitude determinará a súa desestimación presunta, quedando expedita a vía contencioso-administrativa.</p>
<p>Artigo 8º</p>
<p>Para o pagamento das axudas indicadas será indispensable a presentación antes do 31 de outubro de 1996, ante a delegación provincial correspondente, por triplicado exemplar dos seguintes documentos:</p>
<p>a) Memoria final onde se inclúan as conclusións derivadas da realización do proxecto.</p>
<p>b)Xustificantes debidamente acreditados do investimento realizado.</p>
<p>Os servicios técnicos da Consellería de Industria e Comercio analizarán a memoria xustificativa, e, se ó seu xuízo se realizou cos niveis de calidade esixidos e os investimentos están debidamente acreditados, proporá o pagamento da subvención.</p>
<p>Os órganos competentes da Consellería de Industria e Comercio poderán solicita-las aclaracións ou informes que se consideren convenientes e, no caso de non ser remitidos polo beneficiario dentro do prazo que se lle sinale, considerarase que renuncia á subvención.</p>
<p>Artigo 9º</p>
<p>Para o libramento e posterior aboamento da subvención unirase á documentación que se sinala no artigo anterior certificación da conta bancaria onde debe realizarse o pagamento, expedida pola propia entidade bancaria, así coma os certificados acre</p>
<p>ditativos de estar ó corrente nas obligas tributarias e sociais e de non ter pendente de pagamento ningunha débeda, por ningún concepto, coa Administración pública da Comunidade Autónoma.</p>
<p>Artigo 10º</p>
<p>No caso de que o investimento ou a actividade realizada tivese un custo inferior ó inicialmente previsto, a axuda reducirase proporcionalmente.</p>
<p>Cando por concurrencia de subvencións ou axudas, o importe total subvencionado exceda, se é o caso, dos límites máximos establecidos no Decreto 309/1995, do 23 de novembro, sobre incentivos para o desenvolvemento económico e fomento da actividade empresarial na Comunidade Autónoma de Galicia, procederá o reintegro do exceso percibido á Administración autónoma, sen prexuízo doutras responsabilidades que puideran derivarse.</p>
<p>Artigo 11º</p>
<p>No caso de que o beneficiario das subvencións incumprirse algunha das condicións ou obrigas estipuladas, a Consellería de Industria e Comercio instruirá expediente sancionador conforme o previsto na citada Lei 30/1992, do 26 de novembro.</p>
<p>Procederá o reintegro da axuda e dos xuros de demora nos supostos previstos no apartado 5 do artigo 78 da Lei 11/1992, do 7 de outubro, de réxime financeiro e presupostario de Galicia. As cantidades que se van reintegrar terán a consideración de ingresos de dereito público e resultará de aplicación para o seu cobramento o previsto nos artigos 19 a 23 da citada lei.</p>
<p>Artigo 12º</p>
<p>En caso de que o beneficiario renunciase ás axudas unha vez percibidas procederase conforme o artigo anterior.</p>
<p>Artigo 13º</p>
<p>Con independencia do establecido na presente orde, en todo caso haberá que aterse ó disposto na Lei 11/1992 do 7 de outubro, de réxime financeiro e presupostario de Galicia, na Lei 11/1995, do 28 de decembro, de presupostos xerais da Comunidade Autónoma para 1996 e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Facultase o director xeral de Industria para que dicte as disposicións oportunas para o desenvolvemento desta orde.</p>
<p>Santiago de Compostela, 5 de xuño de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>9604767</p>

