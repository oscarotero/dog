---
date: '1996-12-18'
id: DA12
page: 11
number: 246
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de decembro de 1996 pola que se lle concede á entidade promotora
  Escola de Negocios Caixavigo autorización para a efectiva impartición do
  terceiro curso correspondente ó título Bachelor in Business Administration
  conforme o sistema vixente noutro país e conducinte á obtención de títulos non
  homologados cos do sistema educativo español.
range: Orde
url: 'https://www.xunta.gal/dog/Publicados/1996/19961218/AnuncioDA12_gl.html'
---
<p>Polo Decreto 21/1995, do 27 de xaneiro, (DOG do 31 de xaneiro), concedéuselle autorización á entidade promotora Escola de Negocios Caixavigo para imparti-los estudios correspondentes ó título Bachelor in Business Administration conforme ó sistema vixente noutro país e conducente á obtención de títulos non homologados cos do sistema educativo español. No artigo 3 do devandito decreto autorízase a efectiva impartición do primeiro curso dos referidos estudios, engadindo que a implantación progresiva dos seguintes cursos esixirá, antes do comezo do respectivo curso, autorización mediante orde da Consellería de Educación e Ordenación Universitaria. Para este fin, a entidade promotora deberá xustificar e especificar previamente, perante a consellería, a contratación de profesores mantendo as ratios de calidade e de profesor/alumno sinalados no expediente así como os requisitos relativos ós espacios.</p>
<p>Xustificados por parte da entidade promotora Escola de Negocios Caixavigo os requisitos sina</p>
<p>lados no parágrafo anterior e logo da inspección realizada para o efecto, esta consellería</p>
<p>DISPÓN:</p>
<p>Artigo 1.-Autorízaselle á entidade promotora Escola de Negocios Caixavigo, con sede social na Avda. de Madrid nº 60, de Vigo (Pontevedra), para que, de acordo co Decreto 21/1995 e co convenio de compromiso académico asinado pola entidade promotora Escola de Negocios Caixavigo e a Universidade de Gales, imparta desde o curso 1996-1997 na cidade de Vigo, e dentro dos locais establecidos para o efecto na sede social da escola, o terceiro curso dos estudios correspondentes ó título Bachelor in Business Administration conforme o sistema educativo vixente noutro país e que conduce á obtención de título superior non homologado academicamente cos títulos do sistema educativo español.</p>
<p>Disposición derradeira</p>
<p>Única.-A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 5 de decembro de 1996.</p>
<p>Celso Currás Fernández</p>
<p>Conselleiro de Educación</p>
<p>e Ordenación Universitaria</p>
<p>9223</p>

