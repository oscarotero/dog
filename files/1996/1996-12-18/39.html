---
date: '1996-12-18'
id: DAA6
page: 11
number: 246
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de novembro de 1996, da Dirección Xeral de Recursos
  Económicos, pola que se anuncia concurso polo procedemento aberto para a
  contratación de servicios de rehabilitación logopédica nas áreas sanitarias de
  Ourense e do Barco de Valdeorras na provincia de Ourense.
range: Resolución
url: 'https://www.xunta.gal/dog/Publicados/1996/19961218/AnuncioDAA6_gl.html'
---
<p>1. Entidade adxudicataria.</p>
<p>Servicio Galego de Saúde, Dirección Xeral de Recursos Económicos, Subdirección Xeral de Orzamentos, edificio administrativo de San Caetano, bloque 2-2º, teléfono 54 27 07; fax 54 27 62, Santiago de Compostela.</p>
<p>2. Obxecto do contrato.</p>
<p>A contratación dos servicios de rehabilitación logopédica en réxime ambulatorio nas áreas sanitarias de Ourense e O Barco de Valdeorras, na provincia de Ourense.</p>
<p>3. Procedemento e forma de adxudicación.</p>
<p>Concurso polo procedemento aberto.</p>
<p>4. Orzamento base de licitación.</p>
<p>Importe máximo anual 4.976.280 ptas.</p>
<p>5. Fianzas e garantías.</p>
<p>Non se esixen.</p>
<p>6. Documentos de interese para os licitadores.</p>
<p>Os pregos de cláusulas administrativas particulares e prescricións técnicas pódense solicitar na Dirección Xeral de Recursos Económicos (Servicio de Xestión de Concertos e Recursos Propios), edificio administrativo San Caetano bloque 2-2º, Santiago de Compostela, en días laborais desde as 9 ata as 14 horas.</p>
<p>7. Solvencia económico-financeira e técnica.</p>
<p>Acredítanse conforme o previsto no apartado 7.2 do prego de cláusulas administrativas particulares.</p>
<p>8.a) Prazo e lugar de presentación das proposicións: as proposicións presentaranse antes das 14 horas do vixésimo sexto día natural a partir do seguinte ó da publicación desta resolución no DOG, e segundo establece o apartado 8 do prego de cláusulas administrativas particulares.</p>
<p>b) Documentación que deberán presenta-los licitadores: os documentos que figuran no prego de cláusulas administrativas particulares e na forma que nel se sinala.</p>
<p>9. Data de apertura das proposicións.</p>
<p>A apertura das proposicións admitidas realizaraa a mesa de contratación, reunida en acto público na sala de xuntas da Consellería de Sanidade e Servicios Sociais, a partir das 10 horas do undécimo día natural, contado a partir do seguinte a aquel</p>
<p>no que finalice o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>10. Anuncios.</p>
<p>Os anuncios do presente concurso serán por conta do adxudicatario do contrato.</p>
<p>Santiago de Compostela, 27 de novembro de 1996.</p>
<p>Antonio Fdez.-Campa García-Bernardo</p>
<p>Director xeral de Recursos Económicos</p>
<p>9245</p>

