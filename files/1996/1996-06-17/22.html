---
date: '1996-06-17'
id: '7786'
page: 5
number: 118
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (89/1996).
range: Edicto
url: 'https://www.xunta.gal/dog/Publicados/1996/19960617/Anuncio7786_gl.html'
---
<p>En cumprimento do acordado por providencia do 2 de abril de 1996, pola xuíza de primeira instancia de Muros (A Coruña, faise saber que neste xulgado e co número 89/96 se tramita expediente, por instancia de José García Vilas, representado polo procurador Monteagudo Romero, sobre declaración de falecemento do seu irmán Antonio García Vila, con domicilio en Grille-San Cosme de Antes-Mazaricos, nacido o 15 de decembro de 1911.</p>
<p>Antonio García Vila marchou de moi novo da súa localidade natal na procura de traballo. Desde o ano 1930 aproximadamente, data en que abandonou o domicilio paterno, non tivo a familia noticias sobre o seu paradoiro e nunca máis regresou á súa aldea.</p>
<p>Ata o ano 1950 recibíanse noticias esporádicas del de que andaba traballando como transportista en diversas provincias españolas. A partir desa data deixouse de recibir noticias sobre o seu estado ou paradoiro, chegando a correr pola aldea o rumor de que morrera nun accidente de tráfico, dato que a familia nunca poido confirmar.</p>
<p>O que para os fin previdos nos artigos 2042 e seguintes da LAC, en relación cos artigos 193 e</p>
<p>concordantes do C. civil, se fai público mediante o presente edicto, o cal se publicará no taboleiro de anuncios deste xulgado, no BOE e mais no Diario Oficial de Galicia, por dúas veces e con intervalo de quince días, para os efectos legais e para que calquera persoa que o considere oportuno poida comparecer ante este xulgado para ser oída no mencionado expediente.</p>
<p>Dado en Muros o 2 de abril de 1996.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>
<p>3453</p>

