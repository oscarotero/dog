---
date: '1996-06-17'
id: '7726'
page: 5
number: 118
agency: CONSELLERÍA DE CULTURA E COMUNICACIÓN SOCIAL
section: I. DISPOSICIÓNS XERAIS
title: >-
  Decreto 237/1996, do 14 de xuño, polo que se fixa a estructura orgánica da
  Consellería de Cultura e Comunicación Social.
range: Decreto
url: 'https://www.xunta.gal/dog/Publicados/1996/19960617/Anuncio7726_gl.html'
---
<p>Publicado o Decreto 212/1996, do 6 de xuño, polo que se modifica parcialmente a estructura orgánica da Xunta de Galicia, procede estructura-la Consellería de Cultura e Comunicación Social nas direccións xerais que sexan necesarias para o cumprimento das funcións que a nova estructura comporta e adscribíndolle os organismos pertinentes.</p>
<p>Polo tanto, en virtude do disposto no artigo 4.15º da Lei 1/1983, do 22 de febreiro, da Xunta e do seu presidente, modificada pola Lei 11/1988, do 20 de outubro, por proposta do conselleiro de Cultura e Comunicación Social, e logo de deliberación</p>
<p>do Consello da Xunta de Galicia na súa reunión do día catorce de xuño de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>A) A Consellería de Cultura e Comunicación Social estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Promoción Cultural.</p>
<p>3. Dirección Xeral de Patrimonio Cultural.</p>
<p>4. Dirección Xeral de Medios de Comunicación Social e Audiovisual.</p>
<p>B) Queda adscrito a esta consellería o seguinte organismo autónomo: Instituto Galego das Artes Escénicas e Musicais.</p>
<p>Disposicións transitoria</p>
<p>Primeira.-Mediante ordes do conselleiro de Cultura e Comunicación Social determinarase a adscrición dos órganos dependentes dos centros directivos suprimidos como consecuencia da estructura orgánica que se fixa nos artigos precedentes ós centros directivos correspondentes mentres non se regule por decreto a nova estructura orgánica no nivel de dirección xeral.</p>
<p>Segunda.-Os órganos dependentes dos centros directivos que non fosen obxecto de supresión, manterán a súa estructura e funcións ata que se proceda ó desenvolvemento da estructura contida no presente decreto.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto no presente decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dicte as disposicións necesarias para a xestión dos créditos afectados pola nova estructura administrativa, sen que en ningún caso poida orixinarse incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para lle dar cumprimento ó disposto neste decreto.</p>
<p>Terceira.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, catorce de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>4669</p>

