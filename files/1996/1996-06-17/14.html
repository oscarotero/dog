---
date: '1996-06-17'
id: 775E
page: 5
number: 118
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de abril de 1996, da Delegación Provincial de Pontevedra, pola
  que se dispón a inscrición, rexistro e publicación no Diario Oficial de
  Galicia do convenio colectivo da empresa Serphos, S.A.
range: Resolución
url: 'https://www.xunta.gal/dog/Publicados/1996/19960617/Anuncio775E_gl.html'
---
<p>Visto o expediente do convenio colectivo para a empresa Serphos, S.A., que tivo entrada nesta delegación provincial da Consellería de Xustiza, Interior e Relacións Laborais o día 1-4-1996, subscrito en representación da parte económica por unha representación da empresa, e da parte social, polos delegados de persoal, o 22-3-1996. De conformidade co disposto no artigo 90.2º y 3º, do Real decreto legislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación da Consellería de Xustiza, Interior e Relacións Laborais da provincia de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 3 de abril de 1996.</p>
<p>Antonio Coello Bufill</p>
<p>Delegado provincial de Vigo</p>
<p>Convenio 1996-1997 Serphos, S.A.</p>
<p>Artigo 1º.-Ámbito de aplicación.</p>
<p>O presente convenio regulará as condicións ás que se axustarán as relacións laborais e económicas entre a empresa Serphos, S.A. e o persoal dependente dela, e haberá que aterse, no non previsto nel, ó disposto no Estatuto dos traballadores e á lexislación laboral vixente.</p>
<p>O centro de traballo atópase actualmente no Porriño.</p>
<p>Artigo 2º.-Vixencia e duración.</p>
<p>Con independencia da data da súa publicación no Diario Oficial de Galicia, o presente convenio terá efectos económicos desde o 1 de xaneiro de 1996, e establécese a súa duración ata o 31 de decembro de 1997.</p>
<p>Serán respectadas na súa totalidade aquelas condicións económicas máis beneficiosas que teña o traballador ou traballadora, concedidas pola empresa por pacto ou costume.</p>
<p>Artigo 3º.-Compensacións e absorcións.</p>
<p>As condicións económicas establecidas no presente convenio, consideradas no seu conxunto, poderán compensa-las existentes na data de entrada en vigor, calquera que sexa a orixe ou causa delas. Así mesmo, poderá absorberse calquera outra condición superior que, fixada por disposición legal, convenio colectivo, etc., puidese aplicarse no futuro.</p>
<p>Artigo 4º.-Representación do persoal.</p>
<p>Tódalas condicións económicas, sociais, de traballo, horarios, quendas, etc., non consideradas no presente convenio, serán de obrigada negociación entre a dirección e os representantes do persoal.</p>
<p>Artigo 5º.-Remuneracións.</p>
<p>O persoal afectado por este convenio rexerase pola táboa de salarios anexa.</p>
<p>O persoal procedente dos fondos de promoción de emprego (FPE) percibirá un complemento mensual, na contía que se establece na devandita táboa.</p>
<p>As categorías de encargado de mantemento e de axente técnico de dirección percibirán un complemento mensual, na mesma contía que o persoal procedente dos FPE.</p>
<p>Para o segundo ano de vixencia, 1997, procederase a negociar entre ámbalas dúas partes os incrementos económicos.</p>
<p>Artigo 6º.-Antigüidade.</p>
<p>Todo o persoal afectado por este convenio percibirá un plus por antigüidade, polo importe do 7% do seu salario e os complementos, por cada quinquenio cumprido.</p>
<p>Artigo 7º.-Pagas extraordinarias.</p>
<p>O persoal afectado por este convenio percibirá as pagas extraordinarias correspondentes ós meses de xullo e decembro, na contía cada unha de 30 días do salario base máis antigüidade, e complemento, se é o caso, calculadas sobre as táboas anexas.</p>
<p>As pagas extraordinarias serán concedidas en proporción ó tempo traballado; ratearase cada unha por semestres naturais do ano no que se aboen. A paga correspondente ó primeiro semestre aboarase entre os días 15 e 20 de xullo. No que respecta á do segundo semestre, aboarase entre o 15 e o 20 de decembro.</p>
<p>As pagas extras non se verán afectadas por incapacidades temporais debidas a accidente de traballo ou enfermidade profesional; nestes casos percibiranse integramente.</p>
<p>Artigo 8º.-Plus de nocturnidade.</p>
<p>Establécese un plus de nocturnidade na contía do 30% sobre o salario base de cada traballador, que se percibirá sobre as horas efectivas traballadas; a este respecto, enténdese como xornada nocturna a comprendida entre as 22 e as 6 horas.</p>
<p>No caso de que as horas nocturnas se realizasen en sábado, domingo ou festivo, o plus de nocturnidade será do 40%. Este incremento non implica</p>
<p>que as ditas xornadas sexan consideradas como especiais, para os efectos do disposto no artigo 11º que regula a xornada de traballo.</p>
<p>Artigo 9º.-Horas extraordinarias.</p>
<p>Aboaranse na contía que se sinala na táboa de salarios anexa ó texto do convenio.</p>
<p>Alternativamente, o traballador ou traballadora poderá escolle-la compensación en descanso. De escoller esta opción, o tempo de descanso desfrutarase canto antes, e limitarase o número de persoas a dúas por quenda.</p>
<p>Tamén poderá opta-lo traballador ou traballadora por acumula-lo tempo compensatorio de descanso ata completa-las horas dunha xornada, con aplicación igualmente da limitación disposta no parágrafo anterior.</p>
<p>Exclúense os meses de xullo e agosto, para efectos de desfrute de horas ou xornadas acumuladas pola realización de horas extras.</p>
<p>O valor das horas extras queda como segue:</p>
<p>Tipo de hora extraValor ptas.Valor descanso</p>
<p>Normal (luns a sábado)1,50%    1,75%</p>
<p>Domingo ou festivo    1,70%1,75%+0,20% (plus)</p>
<p>Nocturna (luns a sábado)1,80%1,75%*0,30% (plus)</p>
<p>Nocturna (domingo ou festivo)1,90%1,75%*0,40% (plus)</p>
<p>As porcentaxes que se relacionan refírense ó valor dunha hora normal de traballo. A porcentaxe do 0,20, 0,30 e 0,40% establecida en concepto de plus, engadida ó valor da hora de descanso, compensarase sempre economicamente.</p>
<p>En ningún caso a aplicación das porcentaxe referidas a «valor pesetas» pode resultar unha contía inferior á existente durante 1995, polo que, de darse esta circunstancia, se manterá como mínimo o valor xa existente.</p>
<p>As porcentaxes que determinan finalmente o valor pesetas da hora extra, así como as referidas ó plus no valor descanso, calcularanse sempre e exclusivamente sobre o salario base vixente para cada categoría.</p>
<p>Artigo 10º.-Pagamento de nóminas.</p>
<p>O pagamento das nóminas farase mensualmente. Nembargantes, o persoal poderá solicitar coa debida anticipación cantidades a conta dos seus haberes devengados.</p>
<p>Canto ó xeito de pagamento, haberá que aterse ó disposto no Estatuto dos traballadores.</p>
<p>Para todo o persoal, tanto de producción como de oficinas, considéranse as mensualidades de 30 días.</p>
<p>Artigo 11º.-Plus de transporte.</p>
<p>Serphos, S.A. aboará a todo o seu persoal un plus transporte mensual, na contía que se establece na táboa de salarios anexa.</p>
<p>Artigo 12º.-Xornada de traballo.</p>
<p>Sendo Serphos, S.A. unha empresa de servicios, establécese unha xornada laboral anual de 1.808 horas efectivas de traballo, distribuídas de luns a domingo, cos descansos que establece a lei e de acordo co horario e quendas indicados sempre pola empresa, coas limitacións que sinale a lei.</p>
<p>Ó se realiza-la xornada laboral por equipos en réxime de quendas, e cando así o requira a organización do traballo, poderanse computar por períodos de ata 4 semanas os descansos de 12 horas entre xornadas e de 36 horas semanais. Non se computa como xornada para tódolos efectos o período destinado a bocadillo.</p>
<p>Durante o ano 1996 establécense dúas quendas cos seguintes horarios:</p>
<p>Mañás (de luns a sábado), de 7 a 14 horas, con 20 minutos de descanso, equivalente a 6,67 horas de traballo efectivo.</p>
<p>Tardes (de luns a venres), de 14 a 22.05 horas, con 15 minutos de descanso, equivalente a 7,83 horas de traballo efectivo.</p>
<p>Ademais, establécese, mentres as condicións do servicio que presta a empresa así o esixan, unha quenda de 7 a 14 horas os domingos e festivos.</p>
<p>Artigo 13º.-Vacacións.</p>
<p>As vacacións serán de 30 días naturais, dos que 26 serán hábiles, entre os que se inclúen os sábados non festivos. Desfrutaranse preferentemente entre o 21 de marzo e o 21 de setembro. O calendario das vacacións fixarase con 2 meses de anticipación. Para tal efecto, a empresa fará proposta de calendario vacacional ós representantes do persoal.</p>
<p>Dentro do dito calendario, poderán establecerse quendas partidas de vacacións, non máis de dúas, de xeito que parte delas se desfruten fóra do período sinalado como preferente.</p>
<p>O persoal fixo discontinuo desfrutará en cada ano, dentro do período preferente establecido anteriormente, 15 días das súas vacacións, correspondentes a ese mesmo período do ano natural. O resto das vacacións que poida corresponderlle, pola proporción do tempo traballado nese mesmo período do ano natural, será para desfrutar a partir do 1 de xaneiro do ano seguinte.</p>
<p>Na aplicación do disposto no parágrafo anterior, se á fin do ano a proporción de vacacións que corresponda desfrutar é inferior ós 15 días xa desfrutados, os días de exceso descontaranse nas vacacións do ano seguinte.</p>
<p>No caso de que calquera traballador ou traballadora, chegada a súa quenda vacacional, se atopase en situación de incapacidade temporal por accidente de traballo ou enfermidade profesional, terá dereito ó desfrute en período distinto, unha vez que remate a súa situación de incapacidade temporal, sempre e cando haxa tempo material para o desfrute dentro do mesmo ano natural.</p>
<p>Se por causas conxunturais (avarías, falta de subministracións de enerxía, auga, ou calquera outra circunstancia de forza maior), a empresa se vise obrigada a parar ou diminuír sensiblemente a súa producción, poderanse determinar outras datas de vacacións, logo de acordo cos representantes dos traballadores. No caso de desacordo insalvable,</p>
<p>aplicaranse as condicións legais vixentes nesa altura.</p>
<p>As datas do 1 de maio e 25 de xullo serán inhábiles na empresa, salvo que esta considere que o servicio que presta ós seus clientes resulte seriamente prexudicado por tal motivo. En tal caso, este extremo seralles comunicado ós representantes do persoal cunha anticipación de 48 horas.</p>
<p>Con carácter exclusivo para 1996 e co fin de que a circunstancia de ano bisesto non supoña unha xornada superior á do ano 1995, engádese un día ó período vacacional.</p>
<p>Artigo 14º.-Bolsa de vacacións.</p>
<p>Os traballadores e traballadoras pertencentes ó grupo de persoal fixo (agás o discontinuo), que soliciten o desfrute vacacional fóra do tempo preferente establecido no artigo anterior, pero nos meses que neste artigo se sinalan, terán dereito a cobrar en concepto de bolsa de vacacións as seguintes contías:</p>
<p>Vacacións para desfrutar nos meses de decembro e xaneiro: 25.00 pesetas.</p>
<p>Vacacións para desfrutar no mes de febreiro: 20.000 pesetas.</p>
<p>As contías anteriores refírense ó período completo de vacacións. Para o caso de desfrute parcial delas dentro dos meses afectos á bolsa, a contía para percibir será proporcional ó tempo desfrutado.</p>
<p>Artigo 15º.-Licencias e permisos.</p>
<p>O traballador, logo de aviso e xustificación, poderá ausentarse do traballo, con dereito a remuneracion, por algún dos motivos e polo tempo seguinte:</p>
<p>a) Casamento do traballador ou traballadora: 15 días naturais.</p>
<p>b.1) Nacemento de fillos: 3 días naturais.</p>
<p>b.2) Enfermidade grave de cónxuxe, fillos ou pais: 3 días naturais.</p>
<p>b.3) Morte de cónxuxe, fillos ou pais: 3 días naturais.</p>
<p>b.4) Enfermidade grave de demais parentes ata segundo grao de consanguinidade ou afinidade: 2 días naturais.</p>
<p>b.5) Morte de demais parentes ata segundo grao de consanguinidade ou afinidade: 2 días naturais.</p>
<p>b.6) Morte de parentes de terceiro grao de consanguinidade ou afinidade: media xornada no día do enterro, sempre que este cadre coa xornada do traballador ou traballadora.</p>
<p>c) Por traslado de domicilio habitual: 2 días naturais.</p>
<p>Nos casos de licencia por calquera das causas consideradas nos apartados b.1, b.3 e b.5, un dos días de licencia será hábil para os efectos do rexistro civil.</p>
<p>As licencias consideradas nos apartados b.1, b.2, b.4 e c poderanse usar por medias xornadas, sen</p>
<p>que esta opción poida supor en ningún caso supera-la licencia establecida en cada apartado.</p>
<p>Nos casos de finamento do cónxuxe, pais ou fillos do traballador, os 3 días naturais de permiso entenderanse como adicionais do día do feito causante.</p>
<p>d) Por pasamento de fillo ou filla, pais ou irmáns: 1 día natural, referido exclusivamente á data do casamento.</p>
<p>Nas unións de feito, a compañeira ou compañeiro asimílanse ós cónxuxes, para exerce-lo dereito ó uso das licencias establecidas no presente artigo.</p>
<p>e) Para realización de funcións sindicais ou de representación do persoal, nos termos establecidos legal ou convencionalmente.</p>
<p>Os representantes do persoal pertencentes a unha mesma central sindical poderán crear unha bolsa de horas sindicais, por períodos dun ano, sen que en ningún caso poida supera-lo número de horas adxudicado a cada representante incluído na bolsa. O control das horas acumuladas na bolsa será trimestral, e limitarase o uso do crédito horario ó trimestre que corresponda; é dicir, impedirase o traslado deste crédito a outro trimestre.</p>
<p>Por solicitude da totalidade dos delegados do persoal, a empresa poderá estudia-la concesión de permiso retribuído nos casos especiais que saen das normas establecidas nos apartados anteriores e que puidesen asemellarse a eles, despois de comprobar e acreditar nomeadamente os devanditos delegados, a certeza do feito causante.</p>
<p>Artículo 16º.-Excedencias.</p>
<p>As excedencias serán aplicadas de acordo co artigo 46 do Estatuto dos traballadores.</p>
<p>Para a reincorporación automática ó posto de traballo, agás o contido no devandito E T será preciso que legalmente se poida substituí-lo dito posto cun traballador con contrato interino polo mesmo período da excedencia concedida.</p>
<p>Artigo 17º.-Aviso de cesamento.</p>
<p>Todo o persoal afectado por este convenio, se pretenderá cesar ó servicio da empresa, avisará por medio de escrito sinxelo, cunha anticipación mínima de 15 días, agás o persoal titulado, técnico ou administrativo, que o farán cun mes. O incumprimento da obriga de avisar coa devandita anticipación daralle dereito á empresa a descontar da liquidación do traballador unha contía equivalente ó importe da súa retribución total diaria por cada día de atraso no aviso.</p>
<p>Así mesmo, a empresa comunicaralle ó persoal, nos casos de contratos de duración superior a 3 meses, o seu cesamento por escrito cun prazo mínimo de 15 días. Os avisos cun prazo inferior suporán para o traballador o dereito a cobrar como indemnización o salario dos días de menos con respecto ó aviso aquí establecido. A empresa entregará a calquera traballador cesante, con 48 horas de anticipación, copia do recibo de liquidación. O tra</p>
<p>ballador terá dereito á presencia dun representante do persoal no asinamento da liquidación.</p>
<p>Artigo 18º.-Póliza de vida.</p>
<p>Contrátase unha póliza de seguro colectivo de vida, para todo o persoal da empresa, coa cobertura dos seguintes riscos:</p>
<p>Morte por causa común: 1.000.000 ptas.</p>
<p>Morte por accidente laboral: 3.000.000 de ptas.</p>
<p>Invalidez permanente total por causa común: 2.000.000 de ptas.</p>
<p>Invalidez permanente total por accidente laboral: 5.000.000 de ptas.</p>
<p>Invalidez permanente absoluta por causa común: 3.000.000 de ptas.</p>
<p>Invalidez permamente absoluta por accidente laboral: 6.000.000 de ptas.</p>
<p>O importe da dita póliza será aboado integramente pola empresa. No suposto de rexeitamento da proposta de seguro pola compañía aseguradora para algún traballador, queda sen efecto a obriga empresarial aquí pactada, e incluiráselle nos seus haberes o importe da contribución empresarial que suporía a inclusión do dito traballador na devandita póliza.</p>
<p>A empresa entregará a cada traballador fotocopia da póliza contratada.</p>
<p>Artigo 19º.-Roupa de traballo.</p>
<p>A empresa dotará ó seu persoal da correspondente roupa de traballo.</p>
<p>O persoal recibirá tres uniformes de traballo cada dous anos e, se fose preciso, logo de xustificación, seralle proporcionado un cuarto.</p>
<p>A empresa facilitará anualmente un equipo de calzado axeitado para as tarefas que se vaian desenvolver.</p>
<p>O uso do uniforme enténdese como obrigatorio.</p>
<p>Artigo 20º.-Recoñecementos médicos.</p>
<p>A empresa está obrigada a solicitar do Comité Técnico de Seguridade e Hixiene da provincia, ou da mutua padroal coa que teña concertadas as continxencias de accidentes de traballo, un recoñecemento médico anual como mínimo para todo o persoal. O tempo empregado, así como os gastos do desprazamento serán a cargo da empresa.</p>
<p>Artigo 21º.-Incapacidade temporal (IT).</p>
<p>O traballador ou traballadora afectado por incapacidade temporal, debido a causas de accidente de traballo ou enfermidade profesional, percibirá como complemento por parte da empresa unha contía diaria de 700 ptas., mentres dure a situación de incapacidade e por un período máximo de dous anos.</p>
<p>Artigo 22º.-Préstamo ó persoal.</p>
<p>A empresa constituirá un fondo por un valor máximo de 1.500.000 ptas. (un millón cincocentas mil</p>
<p>ptas.) durante a vixencia deste convenio, para distribuír como préstamo entre o persoal.</p>
<p>A concesión dos ditos préstamos e as condicións de devolución serán estudiadas polos representantes legais dos traballadores e un representante designado pola empresa, en función das necesidades concretas expostas en cada caso.</p>
<p>O límite dos préstamos fíxase en 500.000 ptas. (agás casos excepcionais).</p>
<p>A cota mínima de devolución mensual será do 5% do importe do préstamo.</p>
<p>Artigo 23º.-Categorías.</p>
<p>Peón.</p>
<p>En xeral, é o traballador que, sen posuír coñecementos de calquera especialidade, limita as súas funcións á contribución do seu esforzo físico e á execución de traballos non especializados.</p>
<p>Considerarase peón todo aquel traballador que desempeñe a súa función xeralmente baixo a supervisión dalgún especialista, principalmente nas funcións de descarga de roupa suxa, selección, pesaxe e introducción da roupa nalgunha das lavadoras ou túnel de lavado; defínense as súas funcións principais nas seguintes:</p>
<p>-Desprazar roupa lavada ás máquinas de tratamento posterior.</p>
<p>-Recoller roupa tratada e levala á zona de empaquetamento ou á carga en furgoneta de saída.</p>
<p>-Limpeza xeral da nave e instalacións.</p>
<p>O traballador ou traballadora encadrada nesta categoría nunca realizará traballos con ningún tipo de máquina. As súas funcións non excederán das exclusivamente consideradas como auxiliares do proceso productivo.</p>
<p>Cubrirá os seus correspondentes partes de traballo, nos que reflectirá a actividade realizada nas súas horas de traballo. Realizará, ademais, todas aquelas funcións semellantes que lle sexan encomendadas polos seus superiores.</p>
<p>Axudante especialista.</p>
<p>En xeral, é o traballador ou traballadora que, cuns coñecementos xerais do oficio correspondente, auxilia ó persoal especializado da súa categoría na execución dos traballos propios, ou efectúa outros de menor importancia.</p>
<p>Ademais de tódalas funcións do peón, desempeñará con mínima autonomía as seguintes tarefas:</p>
<p>-Manexo de máquinas habituais de lavandería, tales como calandra, pregadora, túnel de batas, pranchas, robot, etc.</p>
<p>-Colaborar coas tarefas de mantemento das diversas máquinas e postos de traballo nos que desempeñe a súa función, vixiando o seu bo funcionamento.</p>
<p>Cando un axudante realice traballos de superior categoría durante máis de seis meses, consolidará a categoría superior, sempre que exista quenda de acceso a este de libre designación da empresa e posúa os coñecementos necesarios debidamente acreditados por probas de suficiencia.</p>
<p>Especialista.</p>
<p>Considerarase especialista aquel traballador ou traballadora con capacidade para desempeñar funcións en calquera dos variados postos que compoñen o proceso de producción de lavandería.</p>
<p>Ademais de tódalas funcións do axudante especialista, encargarase de:</p>
<p>-Tarefas de mantemento habituais de calquera máquina, que non supoñan o uso de ferramenta especializada.</p>
<p>-Vixiar, a nivel de usuario, o perfecto estado e funcionamento da máquina na que desenvolva o seu traballo.</p>
<p>-Colaborar co persoal responsable de mantemento nas tarefas para as que sexa requirido.</p>
<p>-Así mesmo, realizará tódalas funcións que, pola súa semellanza coas ditas anteriormente, sexan inherentes á súa categoría.</p>
<p>-Todo o que lle encomende o encargado de producción, encargado de quenda ou o xefe de equipo.</p>
<p>Oficial lavandeiro.</p>
<p>É o traballador ou traballadora que, en posesión dos coñecementos precisos, a xuízo da empresa, ademais de tódalas funcións descritas para a categoría de especialista, diferénciase desta en:</p>
<p>-Maior coñecemento de labores de mantemento máis complexos sobre as máquinas de lavandería, coa utilización da ferramenta ou maquimaria auxiliar que para iso sexa preciso.</p>
<p>-Responsabilizarase da calidade final do traballo naquela máquina na que estea desenvolvendo o seu traballo, así como do perfecto funcionamento das máquinas de proceso.</p>
<p>Deberá coñece-lo funcionamento de tódalas máquinas do proceso productivo. O traballador ou traballadora encadrados nesta categoría deberán asistir a calquera curso que a empresa considere oportuno, para unha mellora dos seus coñecementos e da súa propia formación profesional. Neste caso, seranlles cubertos tódolos gastos que tal circunstancia lles puidese ocasionar.</p>
<p>Xefe de equipo.</p>
<p>É o traballador ou traballadora procedente da categoría de profesionais ou de oficio que, efectuando traballo manual, asume o control do traballo dun equipo.</p>
<p>O xefe de equipo non poderá ter baixo as súas ordes a persoal de superior categoría á súa. Cando un xefe de equipo cesa na súa función, perderá a súa retribución específica de xeito gradual. Para</p>
<p>estes efectos, anualmente non se lle poderá aborber do plus que cobrara unha contía maior da que supón o 50% do incremento do seu salario base. A xeito de exemplo, cando se producise un incremento no salario base mensual de 4.000 ptas., só poderá absorberse como compensación a contía de 2.000 pts.</p>
<p>Suplirá ó encargado cando as circunstancias o requiran.</p>
<p>O plus de posto de trabalo que percibirá o xefe de equipo consistirá en 17.285 ptas. mensuais, mentres realice as ditas funcións.</p>
<p>Encargado de quenda.</p>
<p>É a persoa responsabilizada de todo o relativo ó proceso productivo, en cada quenda, establecido na empresa, nomeadamente do seguinte:</p>
<p>-Da distribución por seccións do persoal que ten ó seu mando, para un maior aproveitamento dos recursos, trasladando o axudante técnico de dirección as necesidades de persoal, en función do traballo que se vaia realizar.</p>
<p>-Da calidade final do producto procesado.</p>
<p>-Da correcta utilización e aproveitamento da maquinaria.</p>
<p>-Do control dos consumibles no proceso productivo, seguindo as instruccións técnicas dos provedores.</p>
<p>-Do cumprimento das funcións por el encomendadas a cada operario ou operaria.</p>
<p>-De garanti-la producción, segundo as prioridades establecidas co axudante técnico de dirección.</p>
<p>-De comunicar calquera incidencia que se produza, en referencia á producción ou ó persoal, ó director xerente ou persoa por este nomeada.</p>
<p>O encargado de quenda cobrará pola realización das súas funcións un complemento por importe do 25% do salario base da categoría do oficial lavandeiro, que queda para o presente ano 1996 en 21.379 ptas.</p>
<p>O plus de encargado de quenda deixarase de percibir cando deixe de realiza-las funcións da devandita categoría.</p>
<p>Axudante técnico de dirección.</p>
<p>É a persoa responsabilizada da coordinación entre clientes e producción. Terá ademais os seguintes cometidos:</p>
<p>-Darlles conta ós encargados de quenda e/ou trasladar calquera circunstancia especial en relación coa roupa que se vaia tratar, establecendo con aqueles as prioridades do traballo que se vai realizar, así como de dota-las quendas de persoal, segundo as necesidades que estableza o encargado.</p>
<p>-Trasladarlle ó director xerente calquera incidencia que se produza nas áreas de producción, comercialización ou persoal, así como de calquera outra</p>
<p>que lle trasladen os encargados de quenda, incluso observacións ou suxestións destes.</p>
<p>-Coordina-los transportes e horarios de entrega e/ou recollida da roupa ós clientes.</p>
<p>-Do control do cumprimento dos horarios de traballo.</p>
<p>-De contactar cos provedores para dotacións dos consumibles necesarios á área de producción.</p>
<p>Artigo 24º.-Contratación de novo persoal.</p>
<p>La empresa comunicaralles ós representantes dos traballadores, con anticipación suficiente, a súa intención de contratar novo persoal, sexa eventual ou non, para os efectos de que, en igualdade de condicións, poida darse trato preferente ós familiares do persoal empregado.</p>
<p>No caso de novas contratacións a tempo parcial e para quendas de producción distintas das actuais, ofreceráselle en primeiro lugar a cobertura dos postos que se necesiten ó persoal que neste intre preste servicios na empresa.</p>
<p>En ningún caso este ofrecemento pode supo-la realización dunha xornada maior da extraordinaria.</p>
<p>No caso de novos contratos para cubrir postos de traballo alleos á producción, a dirección da empresa informará previamente ós representantes do persoal.</p>
<p>O persoal contratado para producción serao coa categoría mínima de axudante.</p>
<p>Artigo 25º.-Denuncia e prórroga.</p>
<p>O presente convenio quedará denunciado automaticamente 30 días antes da data de remate da súa vixencia. Nese prazo de 30 días, cada parte deberá comunicarlle á outra as materias que desexa que se negocien novamente. As materias sobre as que ningunha das partes se manifeste, entenderanse prorrogadas como mínimo ata o seguinte período de denuncia.</p>
<p>Artigo 26º.-Comisión paritaria.</p>
<p>De acordo co establecido na lexislación vixente, créase unha comisión paritaria, composta por tres representantes dos traballadores e un representante da empresa.</p>
<p>Artigo 27º.-Determinación das partes que o concertan.</p>
<p>O presente convenio foi subscrito, en representación dos traballadores, polos representantes do persoal, e en representación da empresa polo director xerente.</p>
<p>Táboa de salarios vixente durante o ano 1996</p>
<p>CategoríasSalario baseHora extra</p>
<p>valor Ptas.Valor plús</p>
<p>hora descansoPlús</p>
<p>transporte</p>
<p>1,50%1,70%1,80%1,90%0,20%0,30%0,40%</p>
<table><tbody><tr><td>Axudante técnico dirección</td><td>131.422</td><td>12.000</td></tr>
<tr><td></td></tr>
<tr><td>Xefe de 2ª Administración</td><td>85.491</td><td>12.000</td></tr>
<tr><td></td></tr>
<tr><td>Oficial Administración</td><td>77.803</td><td>12.000</td></tr>
<tr><td></td></tr>
<tr><td>Encargado mantemento</td><td>131.422</td><td>12.000</td></tr>
<tr><td></td></tr>
<tr><td>Técnico electromecánico</td><td>85.491</td><td>12.000</td></tr>
<tr><td></td></tr>
<tr><td>Encargado fábrica</td><td>102.406</td><td>12.000</td></tr>
<tr><td></td></tr>
<tr><td>Encargado de turno</td><td>85.955</td><td>1.069</td><td>1.132</td><td>1.199</td><td>1.265</td><td>133</td><td>200</td><td>266</td><td>12.000</td></tr>
<tr><td></td></tr>
<tr><td>Oficial lavandeiro</td><td>85.955</td><td>1.069</td><td>1.132</td><td>1.199</td><td>1.265</td><td>133</td><td>200</td><td>266</td><td>12.000</td></tr>
<tr><td></td></tr>
<tr><td>Especialista</td><td>82.481</td><td>1.069</td><td>1.086</td><td>1.150</td><td>1.213</td><td>128</td><td>192</td><td>255</td><td>12.000</td></tr>
<tr><td></td></tr>
<tr><td>Axudante especialista</td><td>71.173</td><td>827</td><td>937</td><td>992</td><td>1.047</td><td>110</td><td>165</td><td>220</td><td>12.000</td></tr>
<tr><td></td></tr>
<tr><td>Peón</td><td>67.867</td><td>788</td><td>893</td><td>946</td><td>998</td><td>105</td><td>158</td><td>210</td><td>12.000</td></tr>
<tr><td></td></tr></tbody></table>
<p>Complemento persoal procedente dos F.P.E.: 32.991 ptas.</p>
<p>4657</p>

