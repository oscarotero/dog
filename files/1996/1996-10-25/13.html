---
date: '1996-10-25'
id: AF3E
page: 9
number: 210
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Urxente ocupación de bens e dereitos afectados pola continuación de labores de
  explotación na concesión de lousa Calzada, número 4288, sita no termo
  municipal de Vilamartín de Valdeorras.
range: Urxente
url: 'https://www.xunta.gal/dog/Publicados/1996/19961025/AnuncioAF3E_gl.html'
---
<p>Polo Decreto 364/1996, do 26 de setembro, da Xunta de Galicia, declarouse a urxente ocupación dos bens e dereitos necesarios para a explotación da concesión citada, da que é titular Pizarras Gallegas, S.A. (JURJOSA), para os efectos da expropiación forzosa.</p>
<p>Por conseguinte faise público que, de conformidade co disposto no artigo 52 da Lei de expropiación forzosa, unha vez transcorridos oito días desde a última publicación a que se refire a expresada norma legal, o representante da Administración levantará sobre o terreo as actas previas á ocupación.</p>
<p>A relación concreta e individualizada de interesados e dos seus bens expóñense no taboleiro de anuncios do concello e xa se publicou no BOE nº 45, do 21 de febreiro de 1996. A estes interesados notificaráselles, ademais, mediante cédula, o día e hora no que se levantará a acta previa á ocupación de cada un dos seus bens, infórmaselles que, se así o consideran oportuno, poderán acompañarse de peritos e notario.</p>
<p>Ourense, 10 de outubro de 1996.</p>
<p>Alfredo Cacharro Pardo</p>
<p>Delegado provincial de Ourense</p>
<p>7485</p>

