---
date: '1996-09-26'
id: A28E
page: 8
number: 189
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 356/1996, do 13 de setembro, polo que se crean os institutos de
  educación secundaria de Ames e de Laracha, na provincia da Coruña, e de Alfoz,
  Rábade, Taboada e Xove, na provincia de Lugo.
range: Decreto
url: 'https://www.xunta.gal/dog/Publicados/1996/19960926/AnuncioA28E_gl.html'
---
<p>O Estatuto de autonomía para Galicia establece, no seu artigo 31, que é de competencia plena da Comunidade Autónoma galega o regulamento e administración do ensino en toda a súa extensión, niveis e prazos, modalidades e especialidades, no ámbito das súas competencias.</p>
<p>Con base no exposto anteriormente, resulta conveniente atende-la demanda de postos escolares, tendo en conta para tal fin as necesidades existentes, a máis racional distribución de ensinanzas e as características das zonas con carencias no ensino, así como, se é o caso, proporcionar mellores instalacións que substitúan a centros existentes.</p>
<p>O obxecto deste decreto é crear nas localidades que nel se sinalan institutos de educación secundaria.</p>
<p>Por todo iso, por proposta do conselleiro de Educación e Ordenación Universitaria en uso das competencias atribuídas pola Lei 1/1983, do 22 de febreiro, modificada pola Lei 11/1988, do 20 de outubro, e logo de deliberación do Consello da Xunta de Galicia na súa reunión do día trece de setembro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Créanse os institutos de educación secundaria nos seguintes concellos:</p>
<p>-Ames (A Coruña) : 12 unidades.</p>
<p>-Laracha (A Coruña): 16 unidades.</p>
<p>-Alfoz (Lugo) : 8 unidades.</p>
<p>-Rábade (Lugo) : 12 unidades.</p>
<p>-Taboada (Lugo) : 8 unidades.</p>
<p>-Xove (Lugo) : 8 unidades.</p>
<p>Artigo 2º</p>
<p>A Consellería de Educación e Ordenación Universitaria adoptará as medidas necesarias para o mellor cumprimento do anteriormente sinalado e determinará os cadros de persoal docente, administrativo e subalterno necesario para o máis eficaz desenvolvemento das actividades docentes.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, trece de setembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Celso Currás Fernandez</p>
<p>Conselleiro de Educación e Ordenación Universitaria</p>
<p>9607000</p>

