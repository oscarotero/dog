---
date: '1996-02-20'
id: 37DE
page: 1
number: 36
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio da aprobación inicial da delimitación e do estudio de detalle dunha
  unidade de actuación en San Martín de Laraño.
range: Anuncio
url: 'https://www.xunta.gal/dog/Publicados/1996/19960220/Anuncio37DE_gl.html'
---
<p>O Pleno do Concello, en sesión do 29 de decembro de 1995, acordou aprobar inicialmente a delimitación e o estudio de detalle dunha unidade de actuación en San Martín de Laraño, promovidos por Castelar de Gestión, S.L., fixando como sistema de actuación o de compensación.</p>
<p>O ámbito da unidade é a parte da parcela nº 51 da concentración parcelaria de San Martín de Laraño, propiedade de Carmen Codesido Quintáns, afectado pola ordenanza 12.</p>
<p>Os expedientes expóñense ó público no Negociado de Planeamento e Xestión polo prazo de 15 días contados desde o seguinte ó da publicación deste anuncio no BOP e no Diario Oficial de Galicia co obxecto de que os interesados poidan presenta-las alegacións que xulguen oportunas.</p>
<p>O acordo de aprobación inicial do estudio de detalle comporta a suspensión, por un prazo máximo de dous anos do outorgamento de licencias para parcelacións, edificacións e derrubas no ámbito da unidade, ó abeiro do previsto no artigo 102.2º do texto refundido da Lei do solo.</p>
<p>Contra o acordo de suspensión de licencias pódese interpor recurso contencioso-administrativo perante o Tribunal Superior de Xustiza de Galicia no prazo de dous meses contados a partir da data de publicación deste anuncio.</p>
<p>Santiago de Compostela, 9 de febreiro de 1996.</p>
<p>O alcalde</p>
<p>Rubricado</p>
<p>517</p>

