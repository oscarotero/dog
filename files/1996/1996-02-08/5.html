---
date: '1996-02-08'
id: '3102'
page: 1
number: 28
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 29 de xaneiro de 1996, sobre delegación de competencias no presidente
  do ente público Portos de Galicia.
range: Orde
url: 'https://www.xunta.gal/dog/Publicados/1996/19960208/Anuncio3102_gl.html'
---
<p>A actividade do ente público Portos de Galicia, adscrito á Consellería de Política Territorial, Obras Públicas e Vivenda, aconsella recorrer á delegación no presidente do ente da función de outorga-las concesións e autorizacións por ocupación do dominio público adscrito á Comunidade Autónoma dentro do recinto portuario, atribuída á citada consellería, para facilita-la axilización necesaria que redunde tanto en beneficio da consellería como dos administrados, dentro do respecto das garantías xurídicas que a tutela dos intereses públicos esixe.</p>
<p>O artigo 20 do Regulamento do ente público Portos de Galicia dictado en desenvolvemento da Lei 5/1994, do 29 de novembro, establece as competencias da Consellería de Política Territorial, Obras</p>
<p>Públicas e Vivenda en materia de portos e que estas, agás as establecidas na letra d) en materia de expropiación forzosa, poderán delegarse no presidente.</p>
<p>Na súa virtude e de acordo co disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>DISPOÑO:</p>
<p>Artigo 1º.-Delegar no presidente do ente público Portos de Galicia a competencia atribuída á Consellería de Política Territorial, Obras Públicas e Vivenda no artigo 20 do Regulamento do ente público, apartado e).</p>
<p>Artigo 2º.-As resolucións administrativas que se adopten facendo uso da delegación contida na presente orde, farán constar expresamente esta circunstancia e consideraranse dictadas pola autoridade que as conferiu.</p>
<p>Artigo 3º.-En calquera momento, o conselleiro poderá reclama-lo exercicio da competencia que é delegada por esta orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de xaneiro de 1996.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>606</p>

