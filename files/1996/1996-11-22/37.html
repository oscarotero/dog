---
date: '1996-11-22'
id: BCB2
page: 10
number: 229
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1996/19961122/AnuncioBCB2_gl.html'
---
<p>Aprobados polo Pleno deste Concello en sesión extraordinaria celebrada o día 13 de novembro de 1996, os pregos de cláusulas económicas-administrativas particulares que rexerán na contratación polo procedemento aberto e sistema de concurso, da redacción das normas subsidiarias de planeamento municipal, co alcance definido no artigo 91.b) do Regulamento de planeamento, expóñense ó público polo prazo de oito días hábiles contados desde a inserción deste anuncio no BOP e para os efectos previstos no artigo 122.1º do Real decreto lexislativo 781/1986, do 18 de abril.</p>
<p>Declarada a urxencia do procedemento de contratación, de conformidade co establecido no artigo 72 da Lei 13/1995, de contratos das administracións públicas e segundo o disposto no artigo 122.2º do real decreto lexislativo citado, anúnciase ó mesmo tempo cos pregos de cláusulas económico-administrativas particulares o concurso.</p>
<p>1. Obxecto: redacción das normas subsidiarias de planeamento municipal, co alcance definido no artigo 91.b) do Regulamento de planeamento e coa documentación mínima sinalada no prego de prescricións técnicas da Dirección Xeral de Calidade Medioambiental e Urbanismo.</p>
<p>2. Tipo de licitación: 6.700.000 ptas., IVE incluído.</p>
<p>O pagamento farase da seguinte maneira:</p>
<p>-20% no momento de asina-lo contrato.</p>
<p>-40% no momento do sometemento ó informe previo á aprobación inicial.</p>
<p>-20% no momento do sometemento ó informe previo á aprobación definitiva.</p>
<p>-20% no momento da aprobación definitiva.</p>
<p>3. Prazo de execución:</p>
<p>-Que permita o sometemento ó informe previo á aprobación inicial antes do 10-12-1997.</p>
<p>-Que permita a aprobación definitiva antes do 10-12-1998.</p>
<p>4. Fianza provisional: 2% do orzamento.</p>
<p>5. Fianza definitiva: 4% do orzamento de adxudicación.</p>
<p>6. Presentación de proposicións e documentación: as proposicións presentaranse no rexistro do concello durante o prazo de trece días naturais contados desde o seguinte ó da última publicación deste anuncio no BOP e no Diario Oficial de Galicia.</p>
<p>Os licitadores presentarán ó mesmo tempo dous sobres; un levará soamente o modelo de proposición económica, a documentación sinalada no apartado 6.I) deste anuncio e aqueloutros que contribúan á selección do adxudicatario do concurso de conformidade cos criterios que se sinalan no apartado 8 do presente anuncio, e outro cos seguintes documentos:</p>
<p>A) DNI e NIF, ou fotocopia autenticada.</p>
<p>B) Resgardo acreditativo de que depositou a fianza provisional.</p>
<p>C) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da Lei 13/1995, do 18 de maio, de contratos das administracións públicas. No suposto de que o dito documento non poida expedido pola autoridade competente, poderá ser substituído por unha declaración responsable outorgada ante unha autoridade administrativa, notario público ou organismo profesional cualificado.</p>
<p>D) Escritura de poder, se actúa en representación doutra persoa, legalizado, se é o caso, e verificada a súa suficiencia por un letrado en exercicio ou polo secretario do concello.</p>
<p>E) Escritura de constitución de sociedade mercantil inscrita no rexistro mercantil, cando concorra unha sociedade desta natureza.</p>
<p>F) Xustificante autenticado de estar dado de alta no imposto sobre actividades económicas no epígrafe que o faculte para contratar.</p>
<p>G) Certificación de estar ó día no pagamento das cotas da Seguridade Social.</p>
<p>H) Declaración de estar ó día nas súas obrigas tributarias nos termos establecidos no artigo 2 do Real decreto 1462/1985, do 3 de xullo.</p>
<p>I) Documentación complementaria:</p>
<p>1. Currículum vitae cos datos persoais, académicos e profesionais, concursos nos que participou e postos alcanzados neles, de cada compoñente do equipo.</p>
<p>2. Compromiso expreso dos membros do equipo de dedicación á realización dos traballos en cuestión.</p>
<p>3. Declaración de tódolos membros do equipo de aceptaren o réxime de incompatibilidades establecidos nas disposicións vixentes.</p>
<p>4. Relación de traballos realizados, tanto a nivel individual como en equipo diferenciado os seguintes aspectos:</p>
<p>-Traballos de planeamento en xeral.</p>
<p>-Traballos de planeamento do tipo obxecto do concurso.</p>
<p>-Traballos de planeamento no territorio onde se sitúa o planeamento obxecto do concurso (comunidades autónoma, comarca).</p>
<p>-Traballos actualmente en realización, xustificando a capacidade de dedicación ó do obxecto do concurso.</p>
<p>A relación dos traballos realizados ou en realización virá acompañada de información sobre o grao de tramitación no que se atopan, xeito no que se desenvolveu o trámite de participación pública, e todas aqueloutras incidencias que poidan defini-la capacidade de xestión do planeamento dos concursantes.</p>
<p>5. Plan de realización dos traballos, contendo:</p>
<p>-Memoria, na que de acordo co establecido no prego de prescricións técnicas se expoña claramente o desenvolvemento da metodoloxía que se vai empregar nos traballos, cunha definición clara e precisa daqueles que o licitador se compromete a realizar.</p>
<p>-Calendario completo para a execución, compatible cos prazos recollidos no prego de cláusulas económico-administrativas.</p>
<p>-Descrición dos medios persoais e materiais que se propón empregar, indicando os que se posúen en propiedade ou arrendamento, describindo, se é o caso, o tipo de oficina técnica que se compromete a ter.</p>
<p>-Previsión dos importes parciais dos traballos, en tantos por cento do importe total, de acordo co cronograma previsto.</p>
<p>-No caso de que o licitador prevexa a contratación con terceiros de parte dos traballos, indicarase o nome daqueles, referencias e porcentaxes desta subcontrata no orzamento total.</p>
<p>-No caso de se contar coa colaboración doutros profesionais ou empresas especializadas, deberase acompañar, como complemento dos méritos persoais, unha relación daqueles, indicando o nome, título, especialidade e experiencia. Neste caso será necesario presentar un compromiso escrito de colaboración dos interesados, e unha relación expresa da/s parte/s do traballo na/s que colaborarán.</p>
<p>7. Modelo de proposición:</p>
<p>Don/Dona..., domiciliado/a en..., con DNI nº..., en nome propio (ou en representación de... como acredita por...), informado/a da convocatoria do concurso, toma parte nel, comprometéndose á realización dos traballos de... no prazo de..., e no prezo de... (en letra e en número) IVE incluído, conforme</p>
<p>o prego de cláusulas económico-administrativas particulares, anexo a el e prego de prescricións técnicas, que acepta integramente.</p>
<p>Riotorto, ... de... de 199...</p>
<p>8. Criterios que servirán de base para a adxudicación:</p>
<p>1. Experiencia profesional en materia urbanística: valoraranse os seguintes aspectos, por orde de prioridade:</p>
<p>-Experiencia en temas similares ó obxecto do concurso.</p>
<p>-Experiencia xeral en temas de planeamento.</p>
<p>Dentro destes aspectos valorarase independentemente a experiencia individual de cada compoñente do equipo e a conxunta deste como tal, tendo en conta que o grao ha de ser coherente coa dificultade do traballo en cuestión.</p>
<p>Así mesmo poderanse valorar outros aspectos, destacando entre os posibles os seguintes:</p>
<p>-Dedicación á investigación e ensino do urbanismo.</p>
<p>-Experiencia como técnicos urbanistas ó servicio da Administración en materia de planeamento e xestión.</p>
<p>2. Capacidade e coherencia interna do equipo: valoraranse os seguintes aspectos por orde de prioridade:</p>
<p>-Experiencia conxunta como tal equipo e carácter pluridisciplinar.</p>
<p>-Existencia de especialistas en temas concretos do traballos.</p>
<p>-Existencia de equipos ou medios técnicos de apoio.</p>
<p>3. Raigame ou maior coñecemento do territorio obxecto do traballos: valoraranse os seguintes aspectos por orde de prioridade:</p>
<p>-Experiencia de traballos no territorio, tanto individualmente como en equipo.</p>
<p>-Situación no territorio.</p>
<p>4. Capacidade de xestión: valoraranse os seguintes aspectos:</p>
<p>-Experiencia de intervención en procesos de participación pública.</p>
<p>-Efectividade dos traballos en función do grao de tramitación acadado e demais incidencias.</p>
<p>5. Capacidades de dedicación ó traballo proposto: co fin de asegurar, no posible, unha maior dedicación ó traballo e á relación co organismo contratante, teranse en consideración os seguintes aspectos:</p>
<p>-Traballos actualmente en realización.</p>
<p>-Características profesionais e persoais dos concursantes.</p>
<p>6. O plan de realización dos traballos: valorarase como aspecto de especial importancia a metodoloxía que se vai empregar no desenvolvemento do traballo en función da súa adecuación ós obxectivos que se pretenden conseguir co planeamento proposto e á política de actuación urbanística proposta para a súa consecución.</p>
<p>9. Apertura de proposicións: a mesa de contratación estará formada polo alcalde-presidente, un concelleiro designado polo Pleno, un técnico municipal, un técnico superior nomeado pola Dirección Xeral de Calidade Medioambiental e Urbanismo. Actuará como secretario o mesmo da corporación.</p>
<p>A apertura das proposicións terá lugar ás once horas do día seguinte hábil aquel no que termine o seu prazo de presentación (excepto se é sábado, neste caso farase o primeiro día hábil seguinte).</p>
<p>Riotorto, 14 de novembro de 1996.</p>
<p>José López Cabodevila</p>
<p>Alcalde</p>
<p>9608573</p>

