---
date: '1996-03-06'
id: D56A
page: 1
number: 47
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de febreiro de 1996, da Delegación Provincial de Pontevedra,
  pola que se convoca para o levantamento de actas previas á ocupación os
  titulares dos predios afectados pola construcción das instalacións do ramal de
  gas natural Pontevedra-Ourense.
range: Resolución
url: 'https://www.xunta.gal/dog/Publicados/1996/19960306/AnuncioD56A_gl.html'
---
<p>Con data do 16 de outubro de 1995, a Dirección Xeral de Industria e Comercio da Xunta de Galicia autorizou as instalacións do ramal Pontevedra-Ourense. A dita aprobación, de acordo co disposto nos artigos 10 e 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de utilidade pública e urxencia na ocupación.</p>
<p>Na súa virtude, esta delegación provincial acordou convoca-los titulares dos bens e dereitos afectados na casa do concello onde radican os predios, como punto de reunión, para levar a cabo posteriormente</p>
<p>o levantamento das actas previas á ocupación, de acordo co procedemento establecido no artigo 52 da Lei da expropiación forzosa do 16 de decembro de 1954.</p>
<p>Tódolos interesados, así como as persoas que sexan titulares de calquera clase de dereito ou intereses sobre os bens afectados, deberán acudir persoalmente ou representados por persoa debidamente autorizada, achegando os documentos acreditativos da súa titularidade e mailo último recibo da contribución, podéndose facer acompañar, á súa custa, dos seus peritos e un notario, se o consideran conveniente.</p>
<p>O levantamento de actas terá lugar no municipio da Lama o día 26 de marzo de 1996, ás 10 horas e no municipio de Ponte-Caldelas, o día 26 de marzo de 1996, ás 12 horas.</p>
<p>A orde de levantamento de actas comunicaráselle a cada interesado mediante a oportuna cédula de citación, figurando a relación de tiulares convocados no taboleiro de edictos dos concellos sinalados.</p>
<p>É de significar que esta publicación se fai igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación do presente acordo ós titulares descoñecidos e mais a aqueloutros con domicilio descoñecido.</p>
<p>No expediente expropiatorio, Enagás, S.A. asumirá a condición de beneficiaria, coas obrigas e dereitos establecidos nos artigos 2.2º da Lei de expropiación forzosa e 5 do seu regulamento.</p>
<p>Pontevedra, 20 de febreiro de 1996.</p>
<p>Ramón Álvarez Abad</p>
<p>Delegado provincial de Pontevedra</p>
<p>1545</p>

