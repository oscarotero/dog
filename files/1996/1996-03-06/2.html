---
date: '1996-03-06'
id: D4DE
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 74/1996, do 29 de febreiro, sobre asunción da ampliación de medios
  patrimoniais traspasados á Comunidade Autónoma, en materia de transportes,
  producida polo Real decreto 88/1996, do 26 xaneiro e a súa asignación a
  Consellería de Política Territorial, Obras Públicas e Vivenda.
range: Decreto
url: 'https://www.xunta.gal/dog/Publicados/1996/19960306/AnuncioD4DE_gl.html'
---
<p>Polos reais decretos 212/1979, do 26 de maio, 2299/1982, do 24 de xullo, e 3548/1993, do 28 de decembro, foron transferidos á Comunidade Autónoma de Galicia funcións e servicios en materia de transportes.</p>
<p>Considerada a conveniencia de amplia-los medios adscritos ós servicios transferidos nos devanditos reais decretos a comisión mixta prevista na disposición transitoria cuarta do Estatuto de autonomía adoptou o correspondente acordo na súa reunión do día 21 de decembro de 1995, acordo que se plasma no Real decreto 88/1996, de 26 de xaneiro.</p>
<p>En virtude do artigo 27.8º do seu Estatuto a Comunidade Autónoma exerce competencias exclusivas en materia de estradas e ferrocarrís non incorporados na rede do Estado e co itinerario que se desenvolva integramente no territorio de Galicia e, nos mesmos termos, o transporte realizado por estes medios ou por cable.</p>
<p>Así mesmo ten competencia en materia de autoorganización do seus entes e órganos de goberno e, por conseguinte, para distribuí-lo exercicio das funcións e servicios asumidos entre aqueles.</p>
<p>Polo tanto, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo 1º.</p>
<p>Asúmese a ampliación dos medios patrimoniais adscritos ós servicios traspasados á Comunidade Autónoma de Galicia en materia de transportes, segundo se especifica no R.D. 88/1996, do 26 de xaneiro, nos termos e condicións especificadas no acordo da Comisión Mixta de transferencias, do 21 de decembro de 1995, publicada como anexo ó devandito real decreto.</p>
<p>Artigo 2º.</p>
<p>Os medios patrimoniais asumidos de conformidade co disposto no artigo anterior asígnanse á Consellería de Política Territorial, Obras Públicas e Vivenda.</p>
<p>Disposicións derradeiras</p>
<p>1.-O conselleiro da Consellería de Política Territorial, Obras Públicas e Vivenda dictará cantas disposicións cumpran para o desenvolvemento e eficacia do establecido no presente decreto.</p>
<p>2.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1596</p>

