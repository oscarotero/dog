---
date: '1996-03-06'
id: D4E6
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 76/1996, do 29 de febreiro, sobre asunción de servicios transferidos á
  Comunidade Autónoma mediante reais decretos 92/1996 e 93/1996, ámbolos dous do
  26 de xaneiro, sobre ampliación dos medios adscritos ós servicios traspasados
  en materia de agricultura (FEGA, antigo SENPA, e desenvolvemento rural), e
  sobre asignación dos medios asumidos á Consellería de Agricultura, Gandería e
  Montes.
range: Decreto
url: 'https://www.xunta.gal/dog/Publicados/1996/19960306/AnuncioD4E6_gl.html'
---
<p>Polo Real decreto 92/1996, do 26 de xaneiro, amplíanse os medios adscritos ós servicios traspasados da Administración do Estado á Comunidade Autónoma de Galicia en materia de agricultura (FEGA, antigo SENPA), polos reais decretos 3318/1982, do 24 de xullo, e 4189/1982, do 29 de decembro.</p>
<p>Polo Real decreto 93/1996, do 26 de xaneiro, amplíanse os medios adscritos ós servicios traspasados á Comunidade Autónoma de Galicia en materia de agricultura (desenvolvemento rural), mediante os reais decretos 2423/1982, do 24 de xullo; 1124/1985, do 30 de abril; 167/1981, do 9 de xaneiro, e 1535/1984, do 20 de xuño.</p>
<p>Semella, pois, conveniente asumir de forma expresa tales medios, que se consignan relacionados nos reais decretos aludidos, nos termos e condicións especificados no acordo da Comisión Mixta de Transferencias, e asignárllelos ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública, e logo de deliberación do Consello da Xunta de Galicia na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>1. Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto</p>
<p>92/1996, do 26 de xaneiro, en materia de agricultura (FEGA, antigo SENPA) nos termos e condicións especificados no acordo da Comisión Mixta de Transferencias publicado coma anexo ó devandito real decreto.</p>
<p>2. Quedan asumidos os medios persoais e orzamentos traspasados pola Administración do Estado á Comunidade Autónoma de Galicia en virtude do Real decreto 92/1996, do 26 de xaneiro, en materia de agricultura (FEGA, antigo SENPA), nos termos e condicións especificados no acordo da Comisión Mixta de Transferencias publicado coma anexo ó devandito real decreto.</p>
<p>Os bens, dereitos e obrigas, así coma o persoal e créditos orzamentarios que figuran nas relacións adxuntas ó anexo do real decreto citado asígnanse á Consellería de Agricultura, Gandería e Montes.</p>
<p>Artigo 2º</p>
<p>1. Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 93/1996, do 26 de xaneiro, en materia de agricultura (desenvolvemento rural) nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>2. Quedan asumidos os medios persoais e orzamentarios traspasados pola Administración do Estado á Comunidade Autónoma de Galicia en virtude do Real decreto 93/1996, do 26 de xaneiro, en materia de agricultura (desenvolvemento rural) nos termos e condicións especificados no acordo da Comisión Mixta de Transferencias publicado como anexo ó devandito real decreto.</p>
<p>Os bens, dereitos e obrigas, así coma o persoal e créditos orzamentarios que figuran nas relacións adxuntas ó anexo do real decreto citado asígnanse á Consellería de Agricultura, Gandería e Montes.</p>
<p>Disposicións derradeiras</p>
<p>Primeira.-O conselleiro de Agricultura, Gandería e Montes dictará cantas disposicións sexan precisas para o desenvolvemento e execución do presente decreto.</p>
<p>Segunda.-Este decreto entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1598</p>

