---
date: '1996-03-06'
id: D4DA
page: 1
number: 47
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 73/1996, do 29 de febreiro, sobre asunción de funcións e servicios
  transferidos á Comunidade Autónoma de Galicia mediante reais decretos 89/1996,
  e 90/1996, ámbolos dous do 26 de xaneiro, en materia de ensinanzas
  subacuático-deportivas e instalacións radiactivas de segunda e terceira
  categorías e a súa asignación á Consellería da Presidencia e Administración
  Pública.
range: Decreto
url: 'https://www.xunta.gal/dog/Publicados/1996/19960306/AnuncioD4DA_gl.html'
---
<p>Por Real decreto 89/1996, do 26 de xaneiro, traspásanse funcións e servicios da Administración do Estado á Comunidade Autónoma de Galicia en materia de ensinanzas naútico-deportivas e subacuático-deportivas.</p>
<p>Por Real decreto 90/1996, do 26 de xaneiro, trapásanse funcións e servicios da Administración do Estado á Comunidade Autónoma de Galicia en materia de instalacións radiactivas de segunda e terceira categorías.</p>
<p>Procede, en virtude do citado trapaso, asumir de forma expresa as funcións e servicios correpondentes ás competencias atribuídas á Consellería da Presidencia e Administración Pública e ós centros directivos dependentes da Presidencia da Xunta de Galicia.</p>
<p>Por isto, por proposta do conselleiro da Presidencia e Administración Pública, logo de deliberación do Consello da Xunta de Galicia, na súa reunión do día vintenove de febreiro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>1. Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 89/1996, do 26 de xaneiro, en materia de ensinanzas subacuático-deportivas, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>2. Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 90/1996, do 26 de xaneiro, en materia de instalacións radiactivas de segunda e terceira categorías, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnanselle á Consellería da Presidencia e Administración Pública as funcións e servicios asumidos de conformidade co disposto no artigo anterior.</p>
<p>2. Os órganos da Consellería da Presidencia e Administración Pública así como os correpondentes centros directivos dependentes da Presidencia da Xunta de Galicia, exercerán as atribucións que lles correpondan conforme as normas que regulen a súa estructura.</p>
<p>Disposicións derradeiras</p>
<p>Primeira.-Facúltase o conselleiro da Presidencia e Administración Pública para dictar cantas disposicións sexan necesarias para o densenvolvemento e execución do presente decreto a para adopta-las medidas precisas para a plena efectividade e executividade práctica das funcións traspasadas.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia de Administración Pública</p>
<p>1595</p>

