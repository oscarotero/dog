---
date: '1996-06-14'
id: 76FA
page: 5894
number: 117
agency: CONCELLO DE FORCAREI
section: VI. ANUNCIOS
title: >-
  Edicto: levantamento de acta previa á ocupación dos bens e dereitos necesarios
  para a execución das obras do proxecto de apertura da rúa en Forcarei.
range: 'Edicto:'
url: 'https://www.xunta.gal/dog/Publicados/1996/19960614/Anuncio76FA_gl.html'
---
<p>Polo decreto do Consello da Xunta de Galicia 131/1996, do 29 de marzo, declárase a urxente ocupación, para efectos de expropiación forzosa, polo Concello de Forcarei (Pontevedra), dos bens e dereitos necesarios para a realización das obras do proxecto de apertura de rúa en Forcarei.</p>
<p>Para tal efecto e a teor do artigo 52 da Lei do 16 de decembro de 1954 sobre expropiación forzosa e demais artigos concordantes do regulamento para a súa aplicación, convócase ós titulares de bens e dereitos afectados, que figuran relacionados ó remate, para que comparezan na Casa do Concello de Forcarei o próximo día 27 de xuño ás 12 hora, para proceder ó levantamento das actas previas á ocupación, sen prexuízo de trasladarse posteriormente os predios que son obxecto de ocupación, todas elas en Forcarei.</p>
<p>Ó antedito acto deberán comparecer, portando o DNI, os titulares afectados persoalmente, ou ben representados por persoa autorizada para actuar no seu nome, podendo tamén comparecer acompañados de peritos.</p>
<p>Así mesmo, os interesados poderán formular por escrito ante este concello, ata o día sinalado, ou incluso no mesmo intre do levantamento da acta previa, cantas alegacións estimen pertinentes, para os efectos de emendar posibles erros que se puideran producir ó relaciona-los bens e dereitos afectados pola ocupación.</p>
<p>Relación que se cita.</p>
<p>-Predio nº 1.</p>
<p>Propietario: herdeiros de Sabino Mariño Pereira.</p>
<p>Situación: rúa de enlace entre a rúa Progreso e a rúa Francisco Filgueiras.</p>
<p>Cultivo: labradío.</p>
<p>Tipo de terreo: soar.</p>
<p>Superficie: 360 m.</p>
<p>-Predio nº 2.</p>
<p>Propietario: herdeiros de Sabino Mariño Pereira.</p>
<p>Situación: rúa de enlace entre a rúa Progreso e a rúa Francisco Filgueiras.</p>
<p>Cultivo: labradío.</p>
<p>Tipo de terreo: rústico.</p>
<p>Superficie: 2.310 m.</p>
<p>Forcarei, 7 de xuño de 1996.</p>
<p>Manuel Brea Porto</p>
<p>Alcalde</p>
<p>4541</p>

