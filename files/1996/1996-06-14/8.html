---
date: '1996-06-14'
id: 766E
page: 5871
number: 117
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Resolución do 3 de xuño de 1996, da Secretaría Xeral da Consellería de
  Familia, Muller e Xuventude, pola que se emprazan as partes interesadas no
  recurso contencioso-administrativo número 01/0000820/1996, interposto pola
  Federación de Traballadores da Ensinanza UXT.
range: Resolución
url: 'https://www.xunta.gal/dog/Publicados/1996/19960614/Anuncio766E_gl.html'
---
<p>Recibida da sección primeira da Sala do Contencioso-Administrativo do Tribunal Superior de Xustiza de Galicia, providencia pola que se admite a trámite o recurso contencioso-administrativo número 01/0000820/1996 interposto pola Federación de Traballadores da Ensinanza UGT, contra orde da Consellería de Familia, Muller e Xuventude do 19-2-1996 (DOG nº 57 do 20-3-1996) sobre regulación dos requisitos específicos que deben reuni-los centros de menores e os centros de atención á infancia.</p>
<p>Esta secretaría xeral acordou, nesta data, e de conformidade co disposto no artigo 64 da Lei de xurisdicción contencioso-administrativa, modificada por Lei 10/1992, do 30 de abril, remitirlle o correspondente expediente administrativo á devandita sala, o cal se lles notifica para xeral coñecemento a tódalas persoas interesadas no procedemento e son emprazadas para que poidan constituírse en parte en autos, no prazo de nove días, na sección primeira da Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 3 de xuño de 1996.</p>
<p>Javier Batán Rodríguez</p>
<p>Secretario xeral da Consellería de Familia, Muller e Xuventude</p>
<p>4307</p>

