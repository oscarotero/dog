---
date: '1996-06-14'
id: 765E
page: 5866
number: 117
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 234/1996, do 30 de maio, polo que se desafecta unha parcela de 1.148 m
  aproximadamente que forma parte do Complexo Deportivo Monterrei, sito no lugar
  do Penedo, termo municipal do Pereiro de Aguiar (Ourense).
range: Decreto
url: 'https://www.xunta.gal/dog/Publicados/1996/19960614/Anuncio765E_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma de Galicia deberá facerse mediante acordo do Consello da Xunta de Galicia, logo de instrucción do expediente pola Consellería de Economía e Facenda, por instancia da consellería</p>
<p>interesada, e sempre que se acredite a desaparición das causas xustificativas da afectación.</p>
<p>Por todo isto, de conformidade coa proposta da Consellería de Economía e Facenda, logo de deliberación do Consello da Xunta de Galicia na súa reunión do día trinta de maio de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Desaféctase do dominio público unha parcela de 1.148 m aproximadamente, sita no lugar do Penedo, termo municipal do Pereiro de Aguiar (Ourense), que constitúe unha porción que se vai segregar do predio no que se sitúa o Complexo Deportivo Monterrei. Linda: ó norte co predio matriz e predio da Fundación San Rosendo; Sur, nunha lonxitude de 38 metros, con camiño particular da Fundación San Rosendo; leste, cun predio da dita Fundación, e oeste, co predio matriz.</p>
<p>Artigo 2º</p>
<p>A parcela anteriormente descrita adquire natureza patrimonial.</p>
<p>Santiago de Compostela, trinta de maio de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4532</p>

