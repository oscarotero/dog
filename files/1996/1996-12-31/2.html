---
date: '1996-12-31'
id: CE26
page: 12
number: 254
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 437/1996, do 20 de decembro, sobre asunción do traspaso complementario
  en materia de provisión de medios materiais e económicos para o funcionamento
  da Administración de xustiza efectuado polo Real decreto 2395/1996, do 22 de
  novembro, e a súa asignación á Consellería de Xustiza, Interior e Relacións
  Laborais.
range: Decreto
url: 'https://www.xunta.gal/dog/Publicados/1996/19961231/AnuncioCE26_gl.html'
---
<p>Polo Real decreto 2l66/l994, do 4 de novembro, transpasáronse á Comunidade Autónoma de Galicia as funcións e servicios que, dentro do seu territorio, viña desempeñando a Administración Central do Estado en materia de provisión de medios materiais e económicos para o funcionamento da Administración de xustiza.</p>
<p>En consecuencia co anterior, a Comunidade Autónoma asumiu tales funcións en virtude do Decreto 394/94, do 29 de decembro, asignándollas á Consellería de Xustiza, Interior e Relacións Laborais.</p>
<p>Corresponde agora, por medio do presente decreto, acepta-la transferencia da partida orzamentaria pendente, que se contén no Real decreto 2395/l996, do</p>
<p>22 de novembro, sobre o traspaso complementario ó aprobado polo Real decreto 2l66/94, do 4 de novembro, anexo que se subscribiu na sesión do Pleno da Comisión Mixta de trasferencias que tivo lugar o l4 de novembro deste ano (DOG do l3 de decembro), e proceder á súa asignación ós órganos competentes da Comunidade Autónoma.</p>
<p>Por iso, e por proposta do conselleiro de Presidencia e Administración Pública, logo de deliberación do Consello da Xunta de Galicia na súa reunión do día vinte de decembro de mil novecentos noventa e seis,</p>
<p>DISPOÑO:</p>
<p>Artigo 1º.-Asunción do traspaso.</p>
<p>Queda asumido o crédito orzamentario traspasado pola Administración Central do Estado á Comunidade Autónoma de Galicia como complementario ás transferencias de medios materiais e económicos para o funcionamento da Administración de Xustiza que se consigna no anexo do Real decreto 2395/l996, do 22 de novembro, correspondente ó ano l996 e que vai destinado ó investimento en infraestructuras de edificios, sedes de órganos xudiciais, nos termos e condicións especificados no acordo da comisión mixta de transferencias do l4 de novembro de l996.</p>
<p>Artigo 2º.-Asignación dos medios.</p>
<p>Asígnaselle á Consellería de Xustiza, Interior e Relacións Laborais o crédito orzamentario referido no anterior artigo.</p>
<p>Disposición derradeira.</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinte de decembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>9593</p>

