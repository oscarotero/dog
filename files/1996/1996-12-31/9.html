---
date: '1996-12-31'
id: CE46
page: 12
number: 254
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 442/1996, do 13 de decembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto 129 P.O.L.
  96 Barreiros C.P. Trabada-Barreiros (Remate).
range: Decreto
url: 'https://www.xunta.gal/dog/Publicados/1996/19961231/AnuncioCE46_gl.html'
---
<p>A Deputación Provincial de Lugo, en sesión celebrada o día 9 de febreiro de 1996, aprobou o proxecto de 129 P.O.L. 96 Barreiros C.P. Trabada- Barreiros (Remate) e na sesión do 28-2-1996, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa. A deputación remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 12 de agosto de 1996 baixo o nº 7925.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 13 de xuño de 1996, baixo o nº 6055.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque o presente proxecto finaliza o itinerario entre ámbalas localidades, o que supón unha notable mellora nas comunicacións locais, xa que para o seu enlace deberían facer un longo rodeo, ben por Lourenzá ou pola estrada N-640, e estas razóns sociais motivan dabondo o interese público que a deputación promove na mellora das comunicacións e que vén motivada polo interese público e social que supón a mellora das comunicacións intercomarcais e intermunicipais.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día trece de decembro de mil novecentos noventa e seis,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación pola Deputación Provincial de Lugo, para efectos de expropiación forzosa, dos bens e dereitos</p>
<p>concretados no expediente administrativo instruído para o efecto e necesarios para a execución das obras do proxecto de 129 P.O.L. 96 Barreiros C.P. Trabada- Barreiros (Remate).</p>
<p>Santiago de Compostela, trece de decembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>9598</p>

