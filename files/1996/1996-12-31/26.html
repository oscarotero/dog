---
date: '1996-12-31'
id: CE8E
page: 12
number: 254
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 13 de decembro de 1996, da Xerencia de Atención Primaria de
  Pontevedra-Vigo (Área Norte), pola que se anuncia o concurso público por
  procedemento aberto e trámite de urxencia, para a contratación do servicio de
  limpeza da Casa do Mar do Grove (C.P. 2/1997).
range: Resolución
url: 'https://www.xunta.gal/dog/Publicados/1996/19961231/AnuncioCE8E_gl.html'
---
<p>A Xerencia de Atención Primaria de Pontevedra-Vigo (Área Norte), en virtude das atribucións que lle foron delegadas conforme o establecido na Orde do 22 de maio de 1996, da Consellería de Sanidade e Servicios Sociais, convoca o seguinte concurso público:</p>
<p>1. Obxecto: contratación do servicio de limpeza das dependencias onde está situada a Casa do Mar do Grove.</p>
<p>2. Orzamento: 6.100.000 ptas. (IVE incluído).</p>
<p>3. Prazo de execución: desde a sinatura do contrato ata o 31-12-97</p>
<p>4. Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento de licitación.</p>
<p>5. Forma de adxudicación: concurso público, procedemento aberto e tramitación urxente.</p>
<p>6. Solvencia económica e financeira: acreditarase mediante calquera dos medios establecidos no artigo 16 da Lei 13/95, de contratos das administracións públicas.</p>
<p>7. Solvencia técnica: acreditarase mediante calquera dos medios establecidos no artigo 19 da Lei 13/1995, de contratos das administración públicas.</p>
<p>8. Criterios de adxudicación: os establecidos na claúsula décima do prego de cláusulas administrativas particulares que rexen o presente concurso.</p>
<p>9. Documentación de interese para os licitadores: o prego de cláusulas administrativas particulares pode ser solicitado na Xerencia de Atención Primaria, r/ México 26-1ª planta 36204 Vigo, teléfono (986) 81 64 66, en días hábiles desde as 9 ata as 14 horas.</p>
<p>10. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (r/ México, 26-4ª,36204-Vigo), antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regulamento xeral de contratación do Estado.</p>
<p>11. Apertura de proposicións: a apertura de proposicións será realizada pola mesa de contratación, reunida en acto público na sala de xuntas da Xerencia de Atención Primaria, r/ de México 26-6ª planta de Vigo, as 9 horas do décimo primeiro día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo a apertura de proposicións terá lugar o primeiro día hábil seguinte.</p>
<p>12. Documentación que deberán aporta-los licitadores: a sinalada no punto oito do prego de cláusulas administrativas particulares.</p>
<p>13. Anuncios: o pagamento dos anuncios do presente concurso público será por conta do adxudicatario del.</p>
<p>Pontevedra, 13 de decembro de 1996.</p>
<p>Alberto García Pazos</p>
<p>Director xerente de Atención Primaria</p>
<p>de Pontevedra-Vigo (Área Norte)</p>
<p>9602</p>

