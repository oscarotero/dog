---
date: '1996-06-07'
id: 72BA
page: 5
number: 112
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: I. DISPOSICIÓNS XERAIS
title: >-
  Orde do 27 de maio de 1996 pola que se desenvolve o Decreto 143/1996, do 17 de
  abril, polo que se prorroga o prazo de vixencia do Decreto 226/1992, do 24 de
  xullo, sobre subvencións á reconstrucción de vivendas unifamiliares no medio
  rural.
range: Orde
url: 'https://www.xunta.gal/dog/Publicados/1996/19960607/Anuncio72BA_gl.html'
---
<p>O Decreto 143/1996, do 17 de abril, prorroga o prazo de vixencia do Decreto 226/1992, do 24 de xullo (DOG do 5 de agosto), sobre subvencións á reconstrucción de vivendas unifamiliares no medio rural, e dispón que o prazo de presentación de solicitudes se deteminará por orde da Consellería de Política Territorial, Obras Públicas e Vivenda que será publicada no Diario Oficial de Galicia.</p>
<p>Así mesmo o prorrogado Decreto 226/1992, do 24 de xullo, na súa disposición derradeira segunda, faculta o conselleiro de Ordenación do Territorio e Obras Públicas, actualmente Política Territorial, Obras Públicas e Vivenda, para dictar, no marco das súas competencias, cantas disposicións sexan necesarias par desenvolvemento e aplicación do devandito decreto.</p>
<p>En uso da referida autorización,</p>
<p>DISPOÑO:</p>
<p>Artigo 1º</p>
<p>Para os efectos do disposto no apartado segundo do artigo único do Decreto 143/1996, do 17 de abril, determínase:</p>
<p>1. O prazo de presentación de solicitudes de subvencións á reconstrucción de vivendas unifamiliares no medio rural comezará o día seguinte ó da publicación da presente orde.</p>
<p>2. As solicitudes axustaranse ó modelo establecido que figura n o anexo da presente disposición.</p>
<p>Artigo 2º</p>
<p>A concesión desta axudas insturmentarase financeiramente durante o presente exercicio a través do crédito consignado na aplicación 06.50.331A.781.0 dos orzamentos xerais da Comunidade Autónoma de Galicia para 1996.</p>
<p>Artigo 3º</p>
<p>Continúan vixentes as disposicións das ordes do 22 de setembro de 1992 (DOG do 6 de outubro), do 8 de febreiro de 1993 (DOG do 25 de febreiro), e do 5 de xullo de 1993 (DOG do 19 de xullo) en canto non contradigan o disposto na presente norma.</p>
<p>Dispoción derradeira</p>
<p>A presente orde entrará en vigor o día seguiente ó da súa publicación no Diario Oficial de Galicia.</p>
<p>Santiago de Compostela, 27 de maio de 1996.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>9604435</p>

