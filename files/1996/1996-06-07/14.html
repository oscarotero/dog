---
date: '1996-06-07'
id: 72F2
page: 5
number: 112
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de maio de 1996 pola que se resolve a concesión de subvencións en
  réxime de concorrencia competitiva, convocada na Orde do 29 de novembro de
  1995 pola que se regula a concesión de subvencións a xornais e revistas para a
  edición de suplementos didácticos e promoción da lingua galega.
range: Orde
url: 'https://www.xunta.gal/dog/Publicados/1996/19960607/Anuncio72F2_gl.html'
---
<p>A Orde do 29 de novembro de 1995 (DOG 21-12) regula a concesión de subvencións a xornais e revistas para a edición de suplementos didácticos e promoción da lingua galega.</p>
<p>Visto o informe-proposta formulado pola comisión constituída ó abeiro do artigo 9º da devandita orde, esta consellería,</p>
<p>DISPÓN:</p>
<p>Artigo único.-Eleva-la resolución definitiva o informe-proposta presentado pola comisión cons</p>
<p>tituída ó abeiro do artigo 9 da Orde do 29 de novembro de 1995, que se publica como anexo desta orde, estimando e desestimando as peticións presentadas, nos termos del.</p>
<p>As empresas ás que lles sexan subvencionados proxectos deberán presentar ante a Dirección Xeral de Política Lingüística a aceptación da subvención concedida, no prazo máximo de dez días, contados a partir da publicación desta disposición no DOG, segundo o establecido no artigo 11 na Orde do 29-11-1995.</p>
<p>A presente disposición pon fin á vía administrativa, segundo o disposto no artigo 109 e) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no DOG.</p>
<p>Santiago de Compostela, 15 de maio de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>INFORME PROPOSTA CORRESPONDENTE Á ORDE DO 29 DE NOVEMBRO DE 1995 POLA QUE SE REGULA A CONCESIÓN DE SUBVENCIÓNS A XORNAIS E REVISTAS PARA A EDICIÓN DE SUPLEMENTOS DIDÁCTICOS E A PROMOCIÓN DA LINGUA GALEGA</p>
<p>En Santiago de Compostela, sendo as 10 horas do día dezaoito de abril de mil novecentos noventa e seis, reuniuse a comisión para proceder ó estudio das peticións presentadas ó abeiro da Orde do 29 de novembro de 1995.</p>
<p>Dáse conta por parte do secretario das solicitudes recibidas e, despois de cambiar impresións e das oportunas deliberacións, os membros da comisión acordan por unanimidade, de acordo co expresado no artigo 5º da orde citada, o seguinte:</p>
<p>1. Desestima-las solicitudes que a continuación se relacionan por non tratarse da edición de suplementos didácticos (artigo 2º da orde de convocatoria):</p>
<p>-Federación de Autónomos de Galicia.</p>
<p>-Colexio Oficial de Arquitectos de Galicia.</p>
<p>-Centro Recreativo, Artístico e Cultural de Coruxo.</p>
<p>2. Establecer un tope máximo de 4.000.000 de pesetas por proxecto subvencionado.</p>
<p>3. Propo-los seguintes baremos, que se aplicarán sobre o importe máximo de 4.000.000 de pesetas:</p>
<p>A) Suplementos didácticos de ampla difusión, con gran incidencia na promoción e normalización do noso idioma: 4.000.000 de pesetas.</p>
<p>B) Suplementos didácticos de mediana incidencia. Aplicarase unha porcentaxe do 50% ó 70% sobre a base.</p>
<p>C) Suplementos didácticos de menor incidencia, pola súa temática específica, e/ou polo carácter local, comarcal da súa difusión. Aplicarase unha porcentaxe do 20% ó 25% sobre a base.</p>
<p>4. Propor ó conselleiro de Educación e Ordenación Universitaria que conceda as seguintes subvencións para os suplementos que se mencionan:</p>
<p>Filmagal, S.L.1.200.000-O Salnés (750.000)-O Tambre (450.000).</p>
<p>Servicios Agrarios e Contables, S.L.-Suplemento Escola de Labregos600.000</p>
<p>Grupo Altaya, S.A. Diario 16-Suplemento semanal de economía e</p>
<p>número especial Letras Galegas4.000.000</p>
<p>Grupo de Comunicación Galicia en el Mundo</p>
<p>-Suplemento A mocidade galega no mundo900.000</p>
<p>DOSTE'X, S.L.-Suplemento A serpe de cor750.000</p>
<p>Editorial Predegal, S.L.-Revista Deporte Galego3.000.000</p>
<p>El Progreso de Lugo, S.L.-Suplemento escolar semanal Escola4.000.000</p>
<p>El Tercer Tiempo, S.L.-Suplemento Deporte na escola900.000</p>
<p>EGASUR, S.L.-Suplemento A Peneira440.000</p>
<p>Promocións Culturais Galegas, S.A.1.280.000-Suplementos:</p>
<p>Luz de progreso en todas partes (280.000)</p>
<p>Lingua e realidade social (280.000)</p>
<p>Tempo de guerra, tempo sen sol (280.000)</p>
<p>Manuel Murguía (440.000)</p>
<p>Edicións Xerais de Galicia</p>
<p>-Separatas da Revista Galega de Educación1.400.000</p>
<p>5. Desestimar por estar presentada fóra de prazo as solicitudes presentadas por Unipro Editorial, S.L. e Monleón Bennacer, José.</p>
<p>De acordo co disposto no artigo 9º procedo a eleva-lo seguinte informe-proposta á consideración do conselleiro de Educación e Ordenación Universitaria, para os efectos oportunos, na miña calidade de presidente da Comisión Avaliadora.</p>
<p>Santiago de Compostela, 6 de maio de 1996.</p>
<p>9604063</p>

