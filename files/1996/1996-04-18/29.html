---
date: '1996-04-18'
id: DE12
page: 3
number: 76
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de marzo de 1996 pola que se convocan cursos de información e
  atención ó cidadán.
range: Resolución
url: 'https://www.xunta.gal/dog/Publicados/1996/19960418/AnuncioDE12_gl.html'
---
<p>Dentro do programa de actividades da EGAP para 1996, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse cursos de información e atención ó cidadán.</p>
<p>1.-Obxectivos.</p>
<p>Comprensión dos modos de conducta e das diferentes situacións que se poden presentar no desempeño dun posto de traballo de atención ó público.</p>
<p>2.-Destinatarios.</p>
<p>Persoal con funcións de atención ó público en corporacións locais, integrados nos grupos C, D e E ou asimilados.</p>
<p>3.-Solicitudes</p>
<p>Aqueles que aspiren a participar no curso programado deberán solicitalo no modelo oficial que figura ó final da convocatoria cuberta en tódolos epígrafes, e na que se farán constar, en todo caso, os seguintes datos:</p>
<p>a) Descrición do posto de traballo que desempeña na actualidade.</p>
<p>b) Xustificación de cumprimento do requisito esixido na base 2.</p>
<p>c) Conformidade da entidade na que presta servicios. Cando o solicite máis dun interesado da mesma corporación, deberase especifica-la orde de preferencia.</p>
<p>A falsidade ou ocultación de datos será motivo de exclusión automática.</p>
<p>4.-Tramitación de solicitudes.</p>
<p>As solicitudes irán dirixidas ó director da EGAP e presentaranse no rexistro xeral da Escola Galega de Administración Pública, polígono das Fontiñas, r/ Madrid 2-4, 15703 Santiago de Compostela, ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5.-Prazo.</p>
<p>O prazo de presentación de solicitudes finaliza, segundo a localidade, 15 días antes do comezo de cada curso.</p>
<p>6.-Desenvolvemento do curso.</p>
<p>Lugares e datas de realización:</p>
<p>-Santiago de Compostela: 9, 10, 20, 21, 22, 30 e 31 de maio.</p>
<p>-A Coruña: 23, 24, 27, 28 e 29 de maio e 6 e 7 de xuño.</p>
<p>-Lugo: 12, 13, 14, 20, 21, 26 e 27 de xuño.</p>
<p>-Ourense: 9, 10, 11, 19, 20, 23 e 24 de setembro.</p>
<p>-Vigo: 12, 13, 16, 17, 18, 25 e 26 de setembro.</p>
<p>Duración: 25 horas.</p>
<p>Horario: de 17 a 20.30 horas.</p>
<p>Prazas: 25 en cada localidade.</p>
<p>7.-Selección.</p>
<p>Os criterios de selección axeitaranse ás directrices sinaladas na Resolución de 27 de xuño de 1994 da EGAP, (DOG nº 149 de 3-8-94) pola que se precisan os criterios de selección para participar nas súas actividades.</p>
<p>A EGAP resérvase a facultade de anular un curso se o escaso número de solicitudes non xustificase a súa celebración.</p>
<p>8.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso cando a súa inasistencia non sexa igual ou superior ó 15% das horas lectivas programadas. A superación deste límite, sexa cal sexa a causa, imposibilitará a expedición do certificado e dará lugar á baixa no curso con perda de tódolos dereitos.</p>
<p>9.-Contido.</p>
<p>Comportamento interpersoal. Elementos básicos de comunicación. Técnicas de información ó público. Estratexias de resolución de problemas. Situacións de tensión.</p>
<p>Santiago de Compostela, 27 de marzo de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>1987</p>

