---
date: '1996-09-20'
id: 9FFE
page: 8
number: 185
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de agosto de 1996, da Dirección Xeral de Industria, pola que
  se lle concede ó centro de estudios Vértice a renovación para a cualificación
  de entidade recoñecida para impartir cursos teórico- prácticos para a
  obtención de carnés profesionais de instalador autorizado de gas, para as
  categorías IG-I e IG-II.
range: Resolución
url: 'https://www.xunta.gal/dog/Publicados/1996/19960920/Anuncio9FFE_gl.html'
---
<p>Vista a solicitude presentada por Catalina Arévalo Blázquez como directora-propietaria do centro de estudios Vértice e a documentación anexa, na que solicita que lle sexa concedida a renovación da cualificación de entidade para impartir cursos de instaladores de gas grupos IG-I e IG-II.</p>
<p>Vista a Orde do 17 de decembro de 1985 pola que se aproban a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE do 9-1-1986).</p>
<p>Considerando que se cumpriron os requisitos regulamentarios establecidos.</p>
<p>Esta Dirección Xeral de Industria,</p>
<p>RESOLVE:</p>
<p>Outorgar ó centro de estudios Vértice, a renovación da cualificación de entidade recoñecida para imparti-los cursos de formación de instaladores de gas, de conformidade co establecido no capítulo III da Orde de 17 de decembro de 1985, na provincia da Coruña.</p>
<p>Para imparti-los cursos, presentará perante a Delegación Provincial de Industria e Comercio da Coruña, fotocopia da presente resolución, táboa de tarefas e programación de cursos previstos.</p>
<p>Para efectos estatísticos e de control, deberá presentar na Delegación Provincial da Consellería de Industria e Comercio da Coruña, unha memoria anual de actuacións e nesta dirección xeral un resumo destas.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria, o cumprimento dos requisitos esixidos na autorización inicial.</p>
<p>Contra a presente resolución, que non pon fin á vía administrativa poderá interpoñerse, no prazo dun mes, recurso ordinario ante o conselleiro de Industria e Comercio da Xunta de Galicia, de acordo co establecido na Lei 30/1992, de 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 30 de agosto de 1996.</p>
<p>Joaquín del Moral Crespo</p>
<p>Director xeral de Industria</p>
<p>6588</p>

