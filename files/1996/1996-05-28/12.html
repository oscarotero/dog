---
date: '1996-05-28'
id: 6B6E
page: 5
number: 104
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de marzo de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do convenio colectivo de Vulcarol, S.L.
range: Resolución
url: 'https://www.xunta.gal/dog/Publicados/1996/19960528/Anuncio6B6E_gl.html'
---
<p>Visto o expediente do convenio colectivo de Vulcarol, S.L., que tivo entrada nesta delegación provincial o día 6-3-1996 e completada a documentación o 20-3-1996, subscrito en representación da parte económica pola empresa, e da parte social polo comité de empresa o día 29-2-1996, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real de creto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo desta delegación provincial, e a súa notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 22 de marzo de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Convenio colectivo de Vulcarol, S.L.</p>
<p>Artigo 1º. Ámbito funcional.</p>
<p>O presente convenio colectivo será de aplicación ó persoal de Vulcarol, S.L. dedicado á limpeza industrial da central térmica e mina de Endesa nas Pontes.</p>
<p>Artigo 2º. Ámbito temporal.</p>
<p>O convenio terá vixencia desde o 1 de xaneiro ó 31 de decembro de 1996.</p>
<p>Quedará automaticamente denunciado a partir do día 1 de novembro de 1996, podéndose iniciar a partir desa data a negociación dun novo convenio.</p>
<p>Será prorrogado en tódolos seus conceptos en tanto non se logre un acordo expreso nas novas negociacións.</p>
<p>Artigo 3º. Vinculación á totalidade.</p>
<p>As condicións establecidas neste convenio forman un todo orgánico indivisible e para efectos da súa aplicación práctica serán consideradas globalmente en cómputo anual, sen que caiba a aplicación illada dalgunha das súas partes.</p>
<p>Artigo 4º. Absorción e compensación.</p>
<p>As retribucións establecidas no presente convenio compensan e absorben tódalas existentes ata o momento da súa entrada en vigor, calquera que sexa a natureza ou a orixe delas.</p>
<p>Os aumentos de retribucións que poidan producirse no futuro por disposicións legais de xeral aplicación só poderán afecta-las pactadas no presente convenio cando, consideradas en cómputo anual, superen estas.</p>
<p>En caso contrario, serán absorbidas ou compensadas por estas últimas, subsistindo o presente convenio nos seus propios termos e sen modificación ningunha nos seus conceptos, módulos e retribucións.</p>
<p>Artigo 5º. Comisión mixta de interpretación.</p>
<p>Para a correcta interpretación e vixilancia do convenio crearase unha comisión mixta de interpretación formada polo comité de empresa e a representación desta que tomou parte nas deliberacións. A comisión será presidida por quen esta designe en cada sesión. Será secretario un vocal, igualmente nomeado para cada sesión, tendo en conta que o cargo recaerá unha vez en cada unha das dúas representacións.</p>
<p>A comisión reunirase no prazo máximo de quince días desde a súa convocatoria e cantas veces sexa mester para resolve-los problemas referentes á aplicación e interpretación do convenio, e as súas resolucións terán carácter vinculante.</p>
<p>Artigo 6º. Xornada laboral.</p>
<p>A xornada laboral será de 38 horas semanais de traballo efectivo, distribuídas da seguinte forma:</p>
<p>Xornada continuada: luns a mércores, de 7 a 15 horas; xoves e venres, de 7 a 14 horas.</p>
<p>Xornada partida: luns a mércores, de 8.30 a 13.15 e de 14.45 a 18 horas; xoves e venres, de 8.30 a 13.15 e de 14.45 a 17 horas.</p>
<p>O persoal en xornada partida pasará a xornada continuada durante o período do 15 de xuño a 14 de setembro.</p>
<p>O pesoal a xornada continuada disporá de 20 minutos de descanso para bocadillo que terá a consideración de tempo traballado.</p>
<p>Os traballadores afectados por este convenio disporán de 15 minutos á saída do traballo para se asearen.</p>
<p>Se durante a vixencia deste convenio se reducise a xornada semanal de Endesa (As Pontes), e sempre que esta non sexa inferior a 37 horas semanais, adaptarase a xornada de acordo con tal reducción.</p>
<p>Artigo 7º. Retén de garda.</p>
<p>Os sábados, domingos e festivos haberá un retén de persoal de garda, nomeado pola empresa, no caso de non existiren voluntarios suficientes, con horario de 7 a 13 horas e descanso os luns e os martes.</p>
<p>Por cada sábado, domingo ou festivo traballado percibirán unha prima de 3.385 ptas., se ben poderán optar por percibi-la prima e dous días de descanso ou só tres días de descanso. O terceiro día de descanso cobrarase da mesma forma ca un dos outros dous.</p>
<p>Artigo 8º. Vacacións.</p>
<p>Todo o persoal desfrutará dunhas vacacións anuais retribuídas de 30 días naturais. Os maiores de 50 anos desfrutarán de 31 días.</p>
<p>A retribución será a do salario real correspondente á xornada ordinaria, exceptuando os pluses de distancia e transporte. Empresa e comité confeccionarán un calendario de vacacións procurando que tódolos traballadores as desfruten entre o 15 de xuño e o 15 de setembro.</p>
<p>Os traballadores que se incorporen á empresa ó longo do ano desfrutarán a parte proporcional de vacacións que lles correspondan. Obrigatoriamente desfrutaranse dentro do ano natural e non poderán ser compensadas en metálico nin acumuladas para anos sucesivos.</p>
<p>Artigo 9º. Licencias retribuídas.</p>
<p>O traballador, avisando coa debida antelación e posterior xustificación, terá dereito a licencias retribuídas nos seguintes supostos:</p>
<p>a) 15 días naturais por casamento.</p>
<p>b) 5 días naturais por enfermidade grave de familiar de primeiro grao. Asimílase ó primeiro grao a parella con quen se conviva.</p>
<p>c) 4 días por falecemento de familiar en primeiro grao.</p>
<p>2 días por falecemento de familiar en segundo grao.</p>
<p>1 día por falecemento de familiar en terceiro grao.</p>
<p>d) 6 días por nacemento de fillo.</p>
<p>e) 1 día por traslado de domicilio habitual.</p>
<p>f) Os permisos necesarios para concorrer a exames, cando se cursen estudios para a obtención dun título académico ou profesional.</p>
<p>g) Ó tempo imprescindible para recibir asistencia sanitaria, debendo xustificarse adecuadamente o tempo de permanencia. O traballador terá dereito ó cobro dos pluses polo tempo que xustifique de permanencia en consulta.</p>
<p>h) Polo tempo indispensable para o cumprimento dun deber inescusable de carácter público e persoal.</p>
<p>i) 1 día para a renovación do carné de conducir.</p>
<p>j) 1 días para a renovación do DNI.</p>
<p>k) 1 día para o recoñecemento médico anual.</p>
<p>Artigo 10. Salario base.</p>
<p>O salario base é o que se establece para cada categoría na táboa salarial anexa. O salario base devéngase por día natural.</p>
<p>Artigo 11º. Antigüidade.</p>
<p>O complemento persoal por antigüidade consistirá en tres bienios do 5% do salario base e posteriores quinquenios do 7% do salario base. Respectarase o establecido no Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores.</p>
<p>Artigo 12º. Pagas extraordinarias.</p>
<p>Todo traballador afectado por este convenio terá dereito a percibir dúas pagas extraordinarias polo importe cada unha delas de 93.987 ptas., ou a parte proporcional ó tempo traballado segundo o seu período de devengo. Estas pagas denominaranse de verán e Nadal.</p>
<p>A paga de verán devengarase proporcionalmente ó tempo traballado no primeiro semesetre e farase efectiva como máximo o día 20 de xullo.</p>
<p>A paga de Nadal devengarase proporcionalmente ó tempo traballado no segundo semestre e farase efectiva como máximo o día 20 de decembro.</p>
<p>Artigo 13º. Participación nos beneficios.</p>
<p>Coa nómina do mes de febreiro percibirase unha gratificación por participación nos beneficios consistente na cantidade de 93.987 ptas.</p>
<p>Devengarase do día 1 de xaneiro ó 31 de decembro, proporcionalmente ó tempo traballado.</p>
<p>Artigo 14º. Plus de actividade.</p>
<p>Percibirase para cada categoría, segundo a táboa salarial e por día efectivo de traballo.</p>
<p>Artigo 15º. Plus de transporte e distancia.</p>
<p>Por día efectivo de traballo percibirase o complemento extrasalarial denominado plus de trasporte e distancia, na contía de 820 ptas.</p>
<p>Artigo 16º. Plus de nocturnidade.</p>
<p>O traballador que realice a súa xornada de traballo entre as 22 e as 6 horas, percibirá en concepto de nocturnidade a cantidade de 907 ptas. por xornada efectivamente traballada.</p>
<p>Artigo 17º. Plus tóxico, penoso e perigoso.</p>
<p>Pola excepcional toxicidade, penosidade e perigosidade que concorra en determinados postos de traballo percibirase un plus na contía de 1.733 ptas. por xornada efectivamente traballada. Aboarase a parte proporcional no que exceda de 8 horas.</p>
<p>Percibirase o plus nos seguintes traballos:</p>
<p>-Limpeza interior do silo de cinzas.</p>
<p>-Conducto de gases de saída e circulación.</p>
<p>-Limpeza interior de caldeira.</p>
<p>-Traballos en roletes e pista de aros.</p>
<p>-Manta e alimentadores.</p>
<p>-Colectores e precipitadores.</p>
<p>Así como en todos aqueles que legalmente se determine o dereito á súa percepción.</p>
<p>Artigo 18º. Plus de mina.</p>
<p>O persoal que realice o seu traballo na mina percibirá por día traballado a cantidade de 1.376 ptas. Inclúese nesta cantidade o desprazamento.</p>
<p>Artigo 19º. Plus de central.</p>
<p>O persoal que preste os seus servicios na central térmica percibirá un plus por día traballado de 405 ptas.</p>
<p>Artigo 20º. Plus de pistola.</p>
<p>Por día efectivamente traballado co pistola de auga a presión percibirase un plus de 486 ptas.</p>
<p>Os seguintes traballos equipararanse, para efectos económicos, ó manexo de pistola de auga a presión:</p>
<p>-Aspirado de caldeira</p>
<p>-Aspiración con equipo Munkebo</p>
<p>-Pistoleado con hidrolimpadora de presión</p>
<p>Artigo 21º. Plus de varredora e outros pluses.</p>
<p>Os peóns que manexen varredoras automóbiles percibirán por día efectivo de traballo no dito posto un plus de 305 ptas.</p>
<p>Os traballos realizados nos postos denominados planta 2 de trituración, pozo de trituración, galerías (desde trituración a planta 6, e desde trituración a separación magnética), varanda de control, gorros chineses de cinza e cintas transversais de parque</p>
<p>de carbóns, devengarán un plus por día traballado de 203 ptas.</p>
<p>Pola especial toxicidade, o plus devengado na planta 6 será de 313 ptas. por día traballado.</p>
<p>Artigo 22º. Traballos especiais e paradas programadas.</p>
<p>22.1. Caldeiras</p>
<p>Os traballos especiais de caldeira realizaranse en dúas quendas de traballo diarias. Pola limpeza interior da caldeira completa percibirase unha prima de 65.000 ptas. ou a parte proporcional ó tempo traballado na devandita limpeza. Independentemente percibirase o plus de tóxico, penoso e perigoso.</p>
<p>22.2. Escavadoras e amoreadoras.</p>
<p>A limpeza de escavadoras e amoreadoras farase cos traballadores que habitualmente traballan na mina. Realizarase cos que estean.</p>
<p>Pola realización destes traballos aboaranse 24 horas extras por máquina, cando se realicen en sábados, domingos ou festivos. As horas de espera pagaranse a 1.067 ptas., non entrando no cómputo das 24 horas mencionadas anteriormente.</p>
<p>A prima por máquina completa será de 4.650 ptas.</p>
<p>22.3. Chemineas.</p>
<p>Establécese unha prima de 7.586 ptas. por tódolos conceptos. Se a limpeza se realiza fóra da xornada ordinaria, pagaranse as horas extras que correspondan.</p>
<p>22.4. Manta e alimentadores.</p>
<p>Establécese unha prima de 2.601 ptas. por operario e servicio completo.</p>
<p>22.5. Colectores e conductos de gases de saída e circulación. Establécese unha prima de 6.676 ptas. por estes traballos.</p>
<p>22.6. Precipitadores.</p>
<p>Establécese unha prima de 10.000 ptas. por liña completa realizada.</p>
<p>Artigo 23º. Horas extraordinarias.</p>
<p>23.1. Horas extraordinarias habituais: supresión.</p>
<p>23.2. Horas extraordinarias esixidas pola necesidade de reparar sinistros ou outros danos de carácter extraordinario e urxentes: realización.</p>
<p>23.3. Horas extraordinarias estructurais e as necesarias por ausencias imprevistas: realización sempre e cando non sexa posible a substitución delas por contratacións temporais na lexislación vixente.</p>
<p>23.4. As horas extras aboaranse a razón de 1.174 ptas. e poderanse compensar a razón de 1 día de descanso por cada 5 horas extras realizadas.</p>
<p>23.5. As horas extras en sábado, domingo ou festivo aboaranse a razón de 1.468 ptas./horas, podendo compensarse a razón de 1 días por cada 4 horas realizadas.</p>
<p>Mensualmente pasaráselle ó comité de empresa unha relación nominativa das horas extraordinarias realizadas.</p>
<p>Artigo 24º. Axuda de comida.</p>
<p>En concepto de suplidos establécese unha axuda de comida por importe de 844 ptas. por día traballado, para o persoal en xornada partida.</p>
<p>Artigo 25º. Axudas de custo.</p>
<p>O importe mínimo para as axudas de custo establecidas no artigo 42 da ordenanza laboral é de 5.167 ptas. cando se teña que comer e pernoctar fóra do domicilio habitual; 3.100 ptas. cando se realicen as dúas comidas principais fóra do domicilio, e de 1.744 pas. cando se realice unha soa comida.</p>
<p>Artigo 26º. Pagamento de salarios.</p>
<p>Os salarios serán aboados nos tres primeiros días do mes, dispoñendo o traballador dunha hora de permiso para cobrar, sempre que o pagamento se realice por cheque ou transferencia bancaria.</p>
<p>Artigo 27º. Organización do traballo.</p>
<p>Tendo en conta a obrigatoriedade da empresa de realizar tódolos traballos establecidos nos contratos subscritos con Endesa para a limpeza industrial de central e mina, en particular os que merecen especial atención no artigo 22, e a adscrición do persoal afectado por este convenio a eles, convense a execución, aínda fóra da xornada normal de traballo.</p>
<p>A realización dos traballos fóra da xornada ordinaria de traballo farase con persoal voluntario dentro de cada categoría e especialidade, completando con traballadores de libre disposición cando os voluntarios non fosen suficientes.</p>
<p>Ámbalas partes comprométense a que, tanto dentro da voluntariedade como na designación, se rote entre tódolos traballadores salvando as diferencias propias de categoría e profesión.</p>
<p>A empresa, sen prexuízo da capacidade de organización que lle é propia, procurará rota-los traballadores por tódolos postos de traballo propios da súa categoría.</p>
<p>Artigo 28º. Traballos de superior categoría.</p>
<p>Todo traballador que realice traballos de superior categoría por espacio de catro meses consecutivos ou seis alternos nun período dun ano, consolidará a retribución económica do dito posto.</p>
<p>Artigo 29º. Promoción.</p>
<p>A empresa realizará cursos de formación e perfeccionamento do persoal, organizándoos a través dos representantes dos traballadores. Estes cursos, no caso de seren superados, servirán de mérito para valorar ascensos.</p>
<p>Independentemente do anterior, a empresa virá obrigada a convocar prazas de ascenso, cando existan vacantes, mantendo unha relación porcentual entre as diferentes categorías. Acórdase crear unha comisión formada por dous representantes de cada unha</p>
<p>das partes negociadoras do convenio para, conxuntamente, definir porcentaxes.</p>
<p>Artigo 30º. Seguro colectivo.</p>
<p>A empresa subscribirá unha póliza de accidentes coa seguinte cobertura:</p>
<p>-Por falecemento derivado de accidente laboral ou enfermidade profesional: 3.640.000 ptas.</p>
<p>-Por incapacidade permanente absoluta ou gran invalidez derivada de accidente laboral ou enfermidade profesional: 4.160.000 ptas.</p>
<p>Para concerta-las novas pólizas, a empresa disporá ata o 28 de febreiro de 1996.</p>
<p>Artigo 31º. Anticipos.</p>
<p>Todo traballador terá dereito a percibir anticipos a conta do traballo realizado, podendo chegar ata o 90% do salario mensual devengado. Considéranse datas hábiles para a súa solicitude os días 15 a 20 de cada mes, e deberase solicitar, cando menos, cun día laborable de antelación.</p>
<p>Artigo 32º</p>
<p>32.1. Aboamento da incapacidade laboral por enfermidade común ou accidente de traballo.</p>
<p>En caso de I.T. por enfermidade común, a empresa complementará as prestacións ata o 100%, a partir do 8º día, dos seguintes conceptos: salario base, antigüidade, pluses de actividade, plus de mina e/ou plus de central, pagas extraordinarias e de participación en beneficios.</p>
<p>O complemento surtirá efectos sempre que as ausencias por I.T. non superen o 3%. En caso contrario, o complemento aplicarase a partir do 15º día de baixa.</p>
<p>No suposto de baixa por accidente de traballo ou enfermidade profesional, darase o mesmo tratamento desde o primeiro día, pero respectando, en todo caso, as condicións máis favorables economicamente, se a achega da S.S. supera a garantía anterior. Este mesmo criterio aplicarase nos casos de baixa con hospitalización, mentres permaneza internado.</p>
<p>32.2. Incapacidade permanente.</p>
<p>O persoal que cause baixa na empresa por incapacidade permanente, total ou absoluta, será substituído por outro traballador co mesmo carácter.</p>
<p>Artigo 33º. Roupa de traballo.</p>
<p>A empresa facilitaralles a tódolos traballadores desde o primeiro día de traballo a roupa de protección e hixiene necesaria. Esta roupa daráselle tamén ó persoal que estea de baixa por enfermidade ou accidente. A cada traballador faráselle entrega de:</p>
<p>1 chaqueta de auga acolchada.</p>
<p>1 buzo (2 central).</p>
<p>1 traxe de faena.</p>
<p>2 toallas de baño.</p>
<p>12 pastillas de xabón Heno de Pravia de 125 gramos.</p>
<p>1 par de zapatos de seguridade de coiro, cada seis meses.</p>
<p>1 camisa de verán.</p>
<p>Entregaráselle un buzo a cada traballador que realice unha caldeira completa, rolete e graxa.</p>
<p>Artigo 34º. Xubilación</p>
<p>Establécese a idade de 65 anos como xubilación obrigatoria. O persoal que se xubile coa citada idade será substituído por outro traballador contratado con carácter estable.</p>
<p>No relativo á xubilación ós 64 anos observarase o establecido na lexislación vixente, sendo compensada con 312.936 ptas.</p>
<p>Establécese un premio por xubilación anticipada para os traballadores cunha antigüidade mínima de sete anos que decidan xubilarse voluntariamente de acordo coa seguinte escala, sempre que a xubilación supoña a amortización do posto de traballo:</p>
<p>Ós 60 anos: 521.560 ptas.</p>
<p>Ós 61 anos: 469.404 ptas.</p>
<p>Ós 62 anos: 417.460 ptas.</p>
<p>Ós 63 anos: 365.092 ptas.</p>
<p>Artigo 35º. Préstamos reintegrables</p>
<p>O persoal fixo poderá solicitar da empresa a concesión de préstamos reintegrables.</p>
<p>Estes préstamos terán como finalidade axuda-los traballadores nos supostos de gastos imprevistos ou extraordinarios e para tal efecto dotarase un fondo social con 2.420.017 ptas.</p>
<p>Elaboraranse os criterios para a concesión destes, que terán un límite de 121.000 ptas. por traballador.</p>
<p>Quedará a criterio da empresa a concesión ou non dos préstamos, así como o prazo de amortización, que non poderá supera-los dous anos.</p>
<p>Artigo 36º. Garantías sindicais.</p>
<p>Os membros do Comité de Empresa disporán da reserva de horas mensuais que establezan as leis para o desenvolvemento das súas funcións de representación.</p>
<p>As horas poderán acumularse nun ou en varios membros do comité, non computándose dentro do crédito horario as empregadas na negociación de convenio ou a petición da empresa.</p>
<p>Artigo 37º. Cota sindical.</p>
<p>A empresa, por petición dos traballadores afiliados a unha central sindical, descontará en nómina o importe da cota mensual de afiliación, que será posta a disposición das centrais por esta. A solicitude será por escrito e permanecerá vixente en tanto non se comunique o contrario.</p>
<p>Artigo 38º. Asembleas.</p>
<p>Os traballadores disporán dun máximo de 5 horas ó ano para asembleas, dúas das cales non poderán coincidir en ningún caso en xoves ou venres.</p>
<p>Artigo 39º. Emprego</p>
<p>En tanto se manteña a actual carga de traballo derivada da relación contractual con Endesa para a limpeza industrial da central térmica e a mina, garantirase «ad personam» o emprego ó persoal procedente de FCC, durante a vixencia do presente convenio.</p>
<p>En todo caso, a empresa comprométese a utiliza-los mecanismos establecidos no Decreto lexislativo 1/1995, do 24 de marzo, que aproba o texto refundido da Lei do Estatuto dos traballadores.</p>
<p>Artigo 40º. Revisión salarial.</p>
<p>Sempre que o IPC real correspondente ó ano 1996 supere o 4% realizarase unha revisión polo exceso sobre o aludido 4%. A revisión terá carácter retroactivo ó 1 de xaneiro de 1996 e farase sobre tódolos conceptos salariais vixentes a 31.12.95, aboándose nunha soa paga coa nómina de febreiro de 1997.</p>
<p>Artigo 41º. Seguridade e hixiene.</p>
<p>En materia de prevención de riscos e saúde laboral observarase o disposto na lexislación vixente.</p>
<p>Artigo 42º. Condicións máis beneficiosas</p>
<p>Os traballadores que, con anterioridade ó presente convenio, viñesen desfrutando de mellores condicións, consideradas no seu conxunto en cómputo anual, cás aquí pactadas, conservaranas.</p>
<p>Cláusula adicional primeira.</p>
<p>Para o non previsto no presente convenio observarase o disposto no convenio colectivo de limpeza de edificios e locais da Coruña.</p>
<p>Cláusula adicional segunda.</p>
<p>Os atrasos que se deriven da aplicación deste convenio serán satisfeitos como máximo coa nómina do mes de abril.</p>
<p>Cláusula adicional terceira.</p>
<p>No suposto de se negociar e que se chegue a asinar un convenio colectivo das empresas auxiliares de Endesa das Pontes, no que participe na comisión negociadora a parte empresarial de Vulcarol, S.L., producirase a adhesión a el, sempre que así o decida a asemblea de traballadores deste centro de traballo, respectándose as condicións máis beneficiosas que ó xuízo dos traballadores existan no actual convenio.</p>
<p>ANEXO</p>
<p>Táboa salarial ano 1996</p>
<table><tbody><tr><td></td></tr>
<tr><td>Conceptos</td><td>Capataz</td><td>Xefe de equipo</td><td>Oficial primeira</td><td>Oficial segunda</td><td>Peón especial</td><td>Peón ordinario</td></tr>
<tr><td></td></tr>
</tbody></table>
<table><tbody><tr><td>Salario base</td><td>3.218</td><td>3.089</td><td>3.089</td><td>2.982</td><td>2.872</td><td>2.762</td></tr>
<tr><td></td></tr>
<tr><td>Plus actividade</td><td>1.462</td><td>1.462</td><td>1.462</td><td>1.462</td><td>1.427</td><td>1.427</td></tr>
<tr><td></td></tr>
<tr><td>Plus distancia-Transp.</td><td>820</td><td>820</td><td>820</td><td>820</td><td>820</td><td>820</td></tr>
<tr><td></td></tr>
<tr><td>Plus central</td><td>405</td><td>405</td><td>405</td><td>405</td><td>405</td></tr>
<tr><td></td></tr>
<tr><td>Plus mina</td><td>1.376</td><td>1.376</td><td>1.376</td><td>1.376</td><td>1.376</td></tr>
<tr><td></td></tr>
<tr><td>Pagas extra</td><td>93.987</td><td>93.987</td><td>93.987</td><td>93.987</td><td>93.987</td></tr>
<tr><td></td></tr>
<tr><td>Paga beneficios</td><td>93.987</td><td>93.987</td><td>93.987</td><td>93.987</td><td>93.987</td></tr>
<tr><td></td></tr>
<tr><td>Retén fin de semana</td><td>3.385</td><td>3.385</td><td>3.385</td><td>3.385</td><td>3.385</td></tr>
<tr><td></td></tr>
<tr><td>Plus nocturno</td><td>907</td><td>907</td><td>907</td><td>907</td><td>907</td></tr>
<tr><td></td></tr>
<tr><td>Plus tóxico P. e Perig.</td><td>1.733</td><td>1.733</td><td>1.733</td><td>1.733</td><td>1.733</td></tr>
<tr><td></td></tr>
<tr><td>Plus pistola presión</td><td>486</td><td>486</td><td>486</td><td>486</td><td>486</td></tr>
<tr><td></td></tr>
<tr><td>Plus varredora</td><td>0</td><td>0</td><td>0</td><td>305</td><td>305</td></tr>
<tr><td></td></tr>
<tr><td>Plus trituración-Art. 21</td><td>203</td><td>203</td><td>203</td><td>203</td><td>203</td></tr>
<tr><td></td></tr>
<tr><td>Plus especial planta-6</td><td>313</td><td>313</td><td>313</td><td>313</td><td>313</td></tr>
<tr><td></td></tr>
<tr><td>Prima caldeira completa</td><td>65.000</td><td>65.000</td><td>65.000</td><td>65.000</td><td>65.000</td></tr>
<tr><td></td></tr>
<tr><td>Prima Escav. e Amor.</td><td>4.650</td><td>4.650</td><td>4.650</td><td>4.650</td><td>4.650</td></tr>
<tr><td></td></tr>
<tr><td>H. espera Escav. e Amor.</td><td>1.067</td><td>1.067</td><td>1.067</td><td>1.067</td><td>1.067</td></tr>
<tr><td></td></tr>
<tr><td>Prima chemineas</td><td>7.586</td><td>7.586</td><td>7.586</td><td>7.586</td><td>7.586</td></tr>
<tr><td></td></tr>
<tr><td>Prima manta e Aliment.</td><td>2.601</td><td>2.601</td><td>2.601</td><td>2.601</td><td>2.601</td></tr>
<tr><td></td></tr>
<tr><td>Prima traballos Art. 22.5</td><td>6.676</td><td>6.676</td><td>6.676</td><td>6.676</td><td>6.676</td></tr>
<tr><td></td></tr>
<tr><td>Prima precipitadores</td><td>10.000</td><td>10.000</td><td>10.000</td><td>10.000</td><td>10.000</td></tr>
<tr><td></td></tr>
<tr><td>Axuda comida</td><td>844</td><td>844</td><td>844</td><td>844</td><td>844</td></tr>
<tr><td></td></tr>
<tr><td>Hora extra normal</td><td>1.174</td><td>1.174</td><td>1.174</td><td>1.174</td><td>1.174</td></tr>
<tr><td></td></tr>
<tr><td>Hora extra festiva</td><td>1.468</td><td>1.468</td><td>1.468</td><td>1.468</td><td>1.468</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Xubilación anticipada</td><td>Préstamos reintegrables</td><td>Seguro de accidentes</td></tr>
<tr><td></td></tr>
</tbody></table>
<table><tbody><tr><td>Ós 60 anos: 521.560 ptas.</td><td>Fondo: 2.420.017 ptas.</td><td>Falecemento:  3.640.000 ptas.</td></tr>
<tr><td></td></tr>
<tr><td>Ós 61 anos: 469.404 ptas.</td><td>Importe: 121.000 ptas.</td><td>Inv. permanente:  4.160.000 ptas.</td></tr>
<tr><td></td></tr>
<tr><td>Ós 62 anos: 417.460 ptas.</td><td>Axudas de custo</td></tr>
<tr><td></td></tr>
<tr><td>Ós 63 anos: 365.092 ptas.</td><td>A. de C. completa: 5.167 ptas.</td></tr>
<tr><td></td></tr>
<tr><td>Ós 64 anos: 312.936 ptas.</td><td>Comida+cea: 3.100 ptas.</td></tr>
<tr><td></td></tr>
<tr><td></td><td>Comida ou cea: 1.744 ptas</td></tr>
<tr><td></td></tr></tbody></table>
<p>2677</p>

