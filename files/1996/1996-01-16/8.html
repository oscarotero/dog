---
date: '1996-01-16'
id: 274A
page: 427
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 20 de decembro de 1995, da Dirección Xeral de Persoal, pola que
  se regula a composición das comisións avaliadoras da fase de prácticas
  establecida na Orde do 8 de xuño de 1994, pola que se convocaban procedementos
  selectivos de ingreso e acceso ós corpos de profesores de ensino secundario,
  profesores técnicos de formación profesional, profesores de música e artes
  escénicas, profesores de escolas oficiais de idiomas e profesores e mestres de
  taller de artes plásticas e deseño.
range: Resolución
url: 'https://www.xunta.gal/dog/Publicados/1996/19960116/Anuncio274A_gl.html'
---
<p>Na base común 10 da Orde do 8 de xuño de 1994 (DOG do 10), regúlase e establécese a necesidade de realizar prácticas docentes previas ó nomeamento dos interesados como funcionarios de carreira, co obxecto de valora-las aptitudes didácticas dos aspirantes que aprobaron os procedementos selectivos e non estean dispensados desta fase de prácticas.</p>
<p>Na súa virtude, esta Direccion Xeral,</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán nomeadas tres comisións cualificadoras, unha de ciencias, outra de letras e outra de tecnolóxicas formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de persoal por proposta da Inspección Central.</p>
<p>-Catro vocais, designados entre os profesores de ensino secundario.</p>
<p>Segundo.-Para a valoración dos aspirantes ó corpo de profesores técnicos de formación profesional será nomeada unha comisión cualificadora, formada por especialistas nas distintas materias e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección central.</p>
<p>-Catro vocais, designados entre os profesores técnicos de formación profesional.</p>
<p>Terceiro.-Para a valoración dos aspirantes ó corpo de profesores de música e artes escénicas será nomeada unha comisión cualificadora, formada por especialistas nas distintas materias e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de música e artes escénicas.</p>
<p>Cuarto.-Para a valoración dos aspirantes ó corpo de profesores de escolas oficiais de idiomas será nomeada unha comisión cualificadora, formada por especialistas nas distintas materias e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de escolas oficiais de idiomas.</p>
<p>Quinto.-Para a valoración dos aspirantes ó corpo de profesores de artes plásticas e deseño será nomeada unha comisión cualificadora, formada por especialistas nas distintas materias e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de artes plásticas e deseño.</p>
<p>Sexto.-Para a valoración dos aspirantes ó corpo de mestres de taller de artes plásticas e deseño será nomeada unha comisión cualificadora, formada por especialistas nas distintas materias e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os mestres de taller de artes plásticas e deseño.</p>
<p>Sétimo.-A Inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 20 de decembro de 1995.</p>
<p>Jaime García García</p>
<p>Director xeral de Persoal</p>
<p>110</p>

