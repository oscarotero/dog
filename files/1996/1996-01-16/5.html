---
date: '1996-01-16'
id: 273A
page: 423
number: 11
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de xaneiro de 1996 pola que se convoca unha xornada de estudio
  sobre presente e futuro do estado de benestar.
range: Resolución
url: 'https://www.xunta.gal/dog/Publicados/1996/19960116/Anuncio273A_gl.html'
---
<p>Dentro do plan de actividades da EGAP para 1996, figura a celebración dunha xornada de estudio sobre Presente e futuro do estado de benestar.</p>
<p>1.-Obxecto.</p>
<p>O día 8 de febreiro de 1996 terá lugar, no salón de actos da facultade de Ciencias Económicas da Universidade da Coruña, unha xornada de estudio sobre Presente e futuro do estado de benestar, que se realizará en colaboración coa Universidade da Coruña.</p>
<p>2.-Obxectivos.</p>
<p>Reflexionar sobre os principais temas actuais do estado de benestar e os máis acuciantes problemas do seu futuro, desde unha posición esencialmente crítica e unha perspectiva eminentemente económica e sociolóxica.</p>
<p>3.-Contido.</p>
<p>-A política social na Unión Europea e os límites do estado de benestar.</p>
<p>-O estado de benestar e a posibilidade de elixir.</p>
<p>-A economía do estado de benestar.</p>
<p>-A política social en España.</p>
<p>4.-Destinatarios.</p>
<p>Persoal ó servicio de calquera das administracións públicas galegas, e interesados en xeral.</p>
<p>5.-Desenvolvemento e duración.</p>
<p>As xornadas abriranse o xoves, día 8 de febreiro, ás 10 horas, e rematará, ás 18.30 h. dese mesmo día.</p>
<p>6.-Inscrición.</p>
<p>-Prazo: remata o martes, día 6 de febreiro de 1996.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4 - 15703, Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 7 de febreiro, os peticionarios poderán obter confirmación da súa posible admisión, chamando por teléfono en días laborables, de 11,30 a 14.45 horas, ó seguinte número: (981) 57 08 00 (ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>7.-Certificación de asistencia.</p>
<p>Entregaráselles ó remate desta xornada a aqueles asistentes que concorresen asiduamente a ela, e expresarase neste documento a natureza da actividade e a data da súa realización.</p>
<p>Santiago de Compostela, 2 de xaneiro de 1996.</p>
<p>Xaime Rodríguez-Arana Muñoz</p>
<p>Director da Escola Galega de Administración Pública</p>
<p>0167</p>

