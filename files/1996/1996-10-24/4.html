---
date: '1996-10-24'
id: AEA2
page: 9
number: 209
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 14 outubro de 1996 pola que se amplían os prazos de
  xustificación dos investimentos realizados ó abeiro das resolucións de axudas
  e subvencións para 1996 do Instituto Galego de Consumo.
range: Resolución
url: 'https://www.xunta.gal/dog/Publicados/1996/19961024/AnuncioAEA2_gl.html'
---
<p>O Instituto Galego de Consumo dictou no ano 1996 a Resolución do 16 de abril de 1996 pola que se convoca e regula a concesión de subvencións a corporacións locais, para actividades de información, educación e defensa do consumidor para o ano 1996 (DOG nº 82, do 26-4); e a Resolución do 30 de abril de 1996 pola que se convoca e regula a concesión de axudas a organizacións de consumidores e usuarios, para actividades de información, educación e defensa do consumidor e usuario para o ano 1996 (DOG nº 95, do 15-5).</p>
<p>Nas devanditas disposicións establécese como requisito indispensable para o pagamento da axuda e subvención, a presentación, antes do 30 de outubro de 1996, da documentación acreditativa do investimento realizado.</p>
<p>O alto número de solicitudes presentadas motivou un dilatado proceso de avaliación dos proxectos e resolucións dos respectivos expedientes, polo que se considera necesario amplia-lo prazo de xustificación dos investimentos levados a cabo polos solicitantes.</p>
<p>Por todo o anterior e ó abeiro do artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, no uso das atribucións que me foron conferidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos subvencionados ó abeiro das resolucións do 16 e 30 de abril de 1996, ata o 30 de novembro de 1996.</p>
<p>Santiago de Compostela, 14 de outubro de 1996.</p>
<p>Francisco Gallegos Martínez</p>
<p>Presidente do Instituto Galego de Consumo</p>
<p>9605884</p>

