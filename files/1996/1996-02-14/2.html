---
date: '1996-02-14'
id: 34F6
page: 1188
number: 32
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 9 de xaneiro de 1996, da Dirección Xeral de Ordenación Educativa
  e Centros, pola que se lle autoriza a ampliación dunha unidade do segundo
  ciclo de educación infantil ó centro privado Sagrado Corazón de Jesús de
  Ribadeo (Lugo).
range: Resolución
url: 'https://www.xunta.gal/dog/Publicados/1996/19960214/Anuncio34F6_gl.html'
---
<p>Examinado o expediente incoado pola titularidade do centro privado Sagrado Corazón de Jesús de Ribadeo (Lugo) no que solicita a ampliación de unha unidade do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Lugo que o envía cos informes emitidos pola Inspección de Educación e pola unidade técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste Real decreto, enténdense autorizados para poder imparti-lo segundo ciclo de educación infantil, suposto que se da no centro solicitante.</p>
<p>Esta dirección xeral,</p>
<p>RESOLVEU:</p>
<p>Autoriza-la ampliación dunha unidade do segundo ciclo de educación infantil ó centro privado que se</p>
<p>relaciona no anexo da presente resolución, facendo constar que, para a posta en funcionamento desta, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 9 de xaneiro de 1996.</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>ANEXO</p>
<p>PROVINCIA DE LUGO</p>
<p>Concello: Ribadeo.</p>
<p>Localidade: Ribadeo.</p>
<p>Enderezo: Carlos III, s/n.</p>
<p>Denominación: Sagrado Corazón de Jesús.</p>
<p>Titular: Hijas de la Caridad de San Vicente de Paúl.</p>
<p>Nivel: Educación Infantil-2º ciclo.</p>
<p>Unidades de que constaba: 4.</p>
<p>Unidades novas autorizadas: 1.</p>
<p>Total de unidades autorizadas: 5.</p>
<p>772</p>

