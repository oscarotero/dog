---
date: '1996-08-12'
id: 90CE
page: 7
number: 157
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 328/1996, do 26 de xullo, polo que se desafectan do dominio público
  diversos locais antigas sedes das Cámaras Agrarias.
range: Decreto
url: 'https://www.xunta.gal/dog/Publicados/1996/19960812/Anuncio90CE_gl.html'
---
<p>A disposición adicional sétima da Lei 11/1995, do 30 de decembro, de orzamentos xerais da Comunidade Autónoma de Galicia de 1996, no seu apartado tres establece que o Consello da Xunta de Galicia, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas Cámaras Agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que quede garantida a conservación e aplicación deles ós fins e servicios de interese xeral agrario. A dita cesión requirirá informe favorable da Consellería de Agricultura, Gandería e Montes.</p>
<p>Tendo en conta a orde da Consellería de Agricultura, Gandería e Montes do 15 de febreiro de 1996 (DOG nº 43, do 29 de febreiro de 1996), as solicitudes de cesión do uso presentadas por varios concellos, así como o informe da Consellería de Agricultura, Gandería e Montes favorable á cesión do uso do inmoble ós anteditos concellos, do 21 de xuño de 1996, foi tramitada pola Consellería de Economía e Facenda, segundo o disposto no artigo 10 da Lei 3/1985, expediente de desafectación do dominio público de varios inmobles.</p>
<p>Por todo isto, de conformidade coa proposta da Consellería de Economía e Facenda e logo de deliberación do Consello da Xunta de Galicia na súa reunión do día vinteseis de xullo de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Desaféctanse do dominio público os bens descritos a continuación:</p>
<p>1. Edificio sito no lugar de San Marcos, termo municipal de Abegondo (A Coruña), composto de planta baixa e un piso alto, distribuído en arquivo, secretaría, sala de xuntas e oficinas, dunha superficie construída aproximada de setenta e dous metros cadrados por planta, rodeado por tódolos seus ventos por terreo destinado a labradío de tres áreas, trinta e nove centiáreas. Forma todo un só predio da superficie de catro áreas dezanove centiáreas e linda ó norte, máis de Manuel Barros Otero; ó sur, inculto propiedade do Concello de Abegondo; ó leste, a estrada de Herves a Fontán e ó oeste, camiño público de San Marcos á Peneda.</p>
<p>Atópase inscrito no Rexistro da Propiedade de Betanzos, no tomo 1.457 xeral, libro 191 de Abegondo, folio 72, predio nº 11.798, inscrición 4ª.</p>
<p>2. Edificio ó sitio de Viña Vella, lugar de Sobre da Igrexa, Concello de Bergondo (A Coruña), cunha superficie de 180 m, construído en terreo dedicado a labradío de 3 áreas e 77 centiáreas, que linda: ó norte, herdeiros de Carmen Galán; ó sur, Manuel Fafián Babío; ó leste, estrada de Guísamo á Ponte do Pedrido; e ó oeste, termina en punta por ser triangular.</p>
<p>Inscrito no Rexistro da Propiedade de Betanzos no tomo 935, libro 133 de Bergondo, folio 175, predio nº 11.307, inscrición 3ª.</p>
<p>3. Edificio construído sobre unha parcela de terreo en forma rectangular de once metros de fronte á estrada e dezasete metros de fondo, segregada dunha parcela denominada Campo de Xabiñana, sita no lugar de Pedrouzo, parroquia de Cundis, termo municipal de Cabana de Bergantiños (A Coruña), que linda ó norte, Pedro Sánchez; ó sur, herdeiros de Jacoba Fondo; ó leste, estrada, e ó oeste, finca matriz.</p>
<p>Atópase inscrita no Rexistro da Propiedade de Carballo, no tomo 860, libro 100 de Cabana, folio 175, predio nº 9.309, inscrición 2ª.</p>
<p>4. Rústico, labradío, no sitio dos Ventos, de dúas áreas e setenta e nove centiáreas, no Allo, parroquia de Ponte do Porto, Concello de Camariñas (A Coruña), que linda ó norte, Manuel Allones Cibrán;ó sur, Manuela Suárez Álvarez; ó leste e oeste, estrada de Vimianzo a Camariñas, sobre a que se atopa construída unha casa, composta de planta e piso alto, de oitenta metros cadrados. Ten a súa fronte ó oeste. A planta baixa destínase a almacén. A planta alta, destínase a oficinas. Linda por tódalas súas partes co predio no que se atopa emprazado.</p>
<p>Atópase inscrito no Rexistro da Propiedade de Corcubión no folio 182 do tomo 530, libro 47 do Concello de Camariñas, predio nº 5.663, inscricións 1ª e 2ª.</p>
<p>5. Rústico, denominado Agro do Pazo, de dúas áreas cincuenta e seis centiáreas, sito no termo municipal de Irixoa (A Coruña), que linda ó norte,con máis de Tomás López Vázquez; ó sur e ó oeste, finca que reserva para sí Ramón Parga Rodríguez; ó leste, camiño.</p>
<p>Atópase inscrita no Rexistro da Propiedade de Betanzos no tomo 926, libro 56, folio 83, predio 5.757.</p>
<p>6. Rústico, Anocensa no lugar dos Muíños, termo de Muxía (A Coruña), inculto, de tres áreas e dezaoito centiáreas, polo tanto indivisible. Linda ó norte, camiño público de seis metros de longo, e despois parede que cerra a horta da casa de José Graíño López; ó sur e oeste, estrada que dos Muíños conduce á xeral da Coruña a Fisterra, por Pereiriña; e ó leste, camiño de catro metros de largo e despois parede que cerra o predio de Antonio Barros Arosa. Sobre o dito predio atópase construída unha casa, de planta e piso alto, de cen metros cadrados de superficie. Ten un terreo unido polos seus ventos norte, sur e leste, de dúas áreas e dezaoito centiáreas de superficie. Linda polos seus ventos dereita, esquerda e fondo, con terreo onde se atopa, á fronte oeste, estrada que dos Muíños conduce á xeral da Coruña a Fisterra, por Pereiriña.</p>
<p>Atópase inscrita no Rexistro da Propiedade de Corcubión no tomo 399, libro 88 do Concello de Muxía, folio 212, predio nº 8.357, inscricións 2ª e 3ª.</p>
<p>7. Predio sito na parroquia de San Martiño de Oroso, termo municipal de Oroso (A Coruña), de cinco áreas trinta e dúas centiáreas e cincuenta decímetros cadrados, sobre o que se construíu unha superficie cuberta 146,25 metros cadrados, distribuída en diversos compartimentos destinados a almacén, celeiro, garaxe de maquinaria agrícola e oficina; linda ó norte e ó oeste, Felipe Ramón Cerdero Carrete; ó sur, estrada de Sigüeiro á estación ferroviaria de Oroso; ó leste, camiño de carro que separa de máis de Felipe Ramón Cerdero Carrete.</p>
<p>Atópase inscrito no Rexistro da Propiedade de Ordes no tomo 163, libro 16 de Oroso, folio 237 vº, predio nº 1.114 duplicado, inscrición 3ª.</p>
<p>8. Rústico, predio nº 1.655 do plano oficial de concentración da zona de Oroso-Gándara-Deixebre-Trasmonte, Concello de Oroso (A Coruña), toxal no sitio de Devesa da Eira, de cinco áreas cincuenta centiáreas que linda ó norte, sur e leste, José Castro Matelo (1656) e ó oeste, estrada de Sigüeiro á Estación de Oroso.</p>
<p>Atópase inscrita no Rexistro da Propiedade de Ordes no tomo 337, libro 66 de Oroso, folio 14, predio nº 11.299, inscrición 1ª.</p>
<p>9. Soar sito no Campo da Feira, da vila do Porto do Son (A Coruña) cunha superficie de 104,50 m que linda ó norte, con herdeiros de Rosa Vinagre Ares; ó sur, herdeiros de Manuel Tomé Tomé; ó leste, rúa sen nome e ó oeste, Campo da Feira, nº 13 do inventario de propios do Concello do Porto do Son. Sobre o dito predio construíuse, ocupando a súa total superficie, un edificio composto de planta baixa, dedicada a almacén, celeiro e un piso destinado a oficinas, da situación e lindeiros antes expresados, coa súa fronte ó oeste, por onde está sinalada co número 9; e ten outra entrada para planta baixa polo lindeiro leste, por onde está sinalada co número 3, se ben se accede tamén ó baixo pola fronte ou entrada principal.</p>
<p>Inscrito no Rexistro da Propiedade de Noia no tomo 456, libro 77 do Porto do Son, folio 205, predio 6.034 duplicado, inscrición 3ª.</p>
<p>10. Campo sito no lugar de Riobao, concello de Sada (A Coruña), dunha superficie de seis áreas noventa e unha centiáreas. Linda: ó norte, ó sur e ó leste, camiño que de Riobao se dirixe a Sada de Arriba; e ó oeste, camiño inculto que se atopa entre camiños.</p>
<p>Atópase inscrito no Rexistro da Propiedade de Betanzos no tomo 936, libro 90, folio 149, predio 7.806.</p>
<p>11. Labradío sito en Chousa Beloy Abajo Otero, Concello de Sada (A Coruña), dunha superficie de tres áreas e noventa e seis centiáreas. Linda: norte, labradío de Felipe Casal, antes Nicolás López; sur, labradío de Eduardo Suárez, antes del referido Casal; leste, camiño máis baixo que da vila de Sada se dirixe ó lugar de Souto; oeste, campo secaño de Andrés Vázquez.</p>
<p>Atópase inscrito no Rexistro da Propiedade de Betanzos no tomo 471, libro 38, folio 161, predio 3.055.</p>
<p>12. Predio denominado Santiago do Campo de 24.100 m, sito ó lugar de Sobrado, Concello de Sobrado (A Coruña). Linda: norte, camiño de Vilanova, resto do antigo camiño de Santiago; sur, estrada de Teixeira a Corredoiras e predio do Concello de Sobrado; leste e oeste, Cámara Agraria Local de Sobrado e do Concello de Sobrado.</p>
<p>Atópase inscrita no Rexistro da Propiedade de Arzúa no tomo 180, libro 11 de Sobrado, folio 12, predio 870, inscrición 1ª.</p>
<p>13. Edificio construído sobre predio de 300 m no Campo da Feira, no lugar de Garita, Concello das Somozas (A Coruña). O dito predio linda: norte, leste e oeste, con predio propiedade dos irmáns Sueiras Pita; e sur, coa estrada das Somozas a Seixas.</p>
<p>Atópase inscrita no Rexistro da Propiedade de Ferrol no tomo 717, libro 39, folio 120 vto., predio 4.060.</p>
<p>14. Predio sito na parroquia de Loxo, no Concello de Touro (A Coruña), dunha superficie de 279 m. Linda: norte, labradío de Andrés Ciñeira García; sur, coa estrada de Boimorto a Muros; leste, monte de José Barreiro Santos, Andrés Iglesias Millán e Andrés Ciñeira García; oeste, labradío de Andrés Ciñeira García. Sobre este soar construíuse un edificio de 83 m de planta baixa.</p>
<p>Atópase inscrito no Rexistro da Propiedade de Arzúa no tomo 398, libro 61, folio 241, predio 6.146.</p>
<p>15. Predio sito no lugar de Viaño Pequeno, parroquia de Campo, Concello de Trazo (A Coruña). Linda: norte, finca de Antonio Pena e Manuela Romay Otero; sur, propiedade de Antonio Andrade Veiras; leste, estrada; oeste, Antonio Pena e Manuela Romay Otero. Sobre o dito predio construíuse un edificio de dúas plantas dedicadas a almacén e oficinas.</p>
<p>Atópase inscrito no Rexistro da Propiedade de Ordes no tomo 467, libro 30, folio 159, predio 4.654, inscrición 1ª.</p>
<p>16. Soar no sitio de Coído, parroquia e termo municipal de Vilarmaior (A Coruña), de douscentos metros cadrados, que linda ó norte, Antonio Torre; ó sur, máis de Antonio Otero; ó leste, Concello de Vilarmaior e ó oeste, predio de Amador Amado Amado, gravado cunha servidume de paso polo vento sur cun largo de tres metros para o servicio do resto do predio matriz e do estremeiro deste polo oeste, propiedade de Rosa de Bernardo. Sobre o dito predio construíuse un edificio de planta baixa e planta alta dedicado a oficinas e almacén.</p>
<p>Atópase inscrito no Rexistro da Propiedade de Pontedeume no tomo 369, libro 21 de Vilarmaior, folio 179, predio 2.417, inscrición 1ª.</p>
<p>17. Predio sito en Présaras, municipio de Vilasantar (A Coruña), cunha superficie de 275 m. Linda: norte, estrada de Betanzos Agolada; sur, cos lindantes dos lados leste e oeste; leste, monte de Silvestre Guerra; oeste, Sociedade Hilados y Tejidos Vilasantar (hoxe Jesús Sánchez Raposo). Sobre o dito predio construíuse un edificio de dúas plantas dedicados a almacén e oficinas.</p>
<p>Atópase inscrito no Rexistro da Propiedade de Arzúa no tomo 168, libro 8, folio 35, predio 461, inscrición 1ª.</p>
<p>18. Rústico, predio Campos, inculto, de cento oitenta e oito metros cadrados, sito en termos da parroquia e termo municipal de Zas (A Coruña), que linda ó norte e ó leste, coa estrada de Santiago a Camariñas; ó sur, camiño de servicio e parcela segregada, e oeste, camiño público e parcela segregada. Sobre a dita parcela atópase construído un edificio, composto de semisoto, baixo e piso, sito en termos da parroquia de Zas, ocupando unha superficie de cento sesenta metros cadrados. Destínase o soto a almacén-celeiro, cunha superficie útil de cento vintetrés metros cadrados, a planta baixa consta de seis locais para oficina, un aseo e unha entrada, e o piso alto componse de sala de estar, despacho, aseo e salón de actos. Linda por tódolos seus ventos co predio en que se atopa enclavado.</p>
<p>Inscrito no Rexistro da Propiedade de Corcubión no tomo 369, libro 47 do Concello de Zas, folio 159, predio nº 4.826.</p>
<p>19. Soar procedente do chamado predio de Carrizal, sito na parroquia de Vilaboa, termo municipal de Antas de Ulla (Lugo), que linda ó norte, Germán Fente; ó sur, resto do predio da que ésta procede, propiedade dos herdeiros de Concepción Santiso Bran; ó leste, coa estrada e ó oeste, herdeiros de Juan Diéguez.</p>
<p>Inscrito no Rexistro da Propiedade de Chantada no tomo 463, libro 46, folio 47, predio 8.524, inscrición 3ª.</p>
<p>20. Parcela do Nabal de Seoane ou Porta, na parroquia e termo municipal de Antas de Ulla (Lugo), que linda ó norte, coa estrada; ó sur, leste e oeste, co resto do predio da que ésta procede. Sobre o dito prefio construíuse un edificio dedicado a oficinas e almacén que consta de planta baixa e piso de forma rectangular de 9 m e 30 cm de fondo por 10 de fronte. O dito predio atópase inscrito no Rexistro da Propiedade de Chantada no tomo 582, libro 57, folio 213, predio nº 10.610, inscrición 2ª.</p>
<p>21. Predio urbano, soar edificable no sitio denominado A Roxa, sito na vila e termo municipal de Folgoso do Courel (Lugo), cunha superficie aproximada de 168 m que Linda: ó norte, que é a súa fronte, formando unha liña de 14 m, estrada de Quiroga a Seoane do Courel; esquerda, (entrando) cun fondo de 12 m, casa do médico; dereita e fondo, con máis terreo da propiedade de José Antonio Fernández. Sobre o dito predio construíuse un edificio para sede social da Cámara Agraria. O dito predio atópase inscrito no Rexistro da Propiedade de Quiroga, ó tomo 193, libro 31 de Folgoso, folio 15, predio nº 2.673, inscrición 1ª.</p>
<p>22. Edificio sito na parroquia de San Vicente de Carracedo, termo municipal de Láncara (Lugo), composto de planta baixa onde está o portal e as escaleiras que comunican coa planta alta e o resto destinado a almacén, cunha superficie útil de 94</p>
<p>m e 29 dm e planta baixa cunha superficie útil de 92 m e 45 dm, destinada a oficinas, despacho, salas de xuntas, arquivo e servicios, ocupando a superficie do soar sobre o que está construído, que linda: ó norte, con resto do predio matriz; ó sur, con outra parcela denominada Candedo; ó leste, con resto do predio matriz; e ó oeste, con Ángel Rivera.</p>
<p>Atópase inscrito no Rexistro da Propiedade de Sarria, no tomo 341, libro 57, folio 176, predio 5.360, inscrición 2ª.</p>
<p>23. Predio rústico, Leiro da entrada de Sobrevila, sita na vila e termo municipal de Outeiro de Rei (Lugo), labradío, cunha superficie de 3 áreas, 85 ca, comprendida no número 6 do polígono 72 do catastro. Linda: ó norte, herdeiros de Manuel Montes; ó sur, estrada de Madrid á Coruña; ó leste, herdeiros de Manuel López; é o oeste, herdeiros de Montes. Sobre o dito predio construíuse un edificio dedicado a oficinas e almacén que consta de planta baixa e piso, ocupando unha superficie aproximada de 120 m. O dito predio atópase inscrito no Rexistro da Propiedade de Lugo no tomo 666, libro 49, folio 177, predio 3.963, inscrición 1ª.</p>
<p>24. Predio rústico sito na parroquia e termo municipal de Palas de Rei (Lugo), denominado Campo do Pereiro, cunha superficie dunha área e unha centiárea, que linda: ó norte, co resto do predio matriz e que reserva para sí o vendedor en liña duns 16,65 m aproximadamente; ó sur, en liña de 16,80 m con propiedade de Antonio Carnero Vázquez; ó leste, con herdeiros de Filomena Gómez en lonxitude de 8 m; e ó oeste, en liña de 8 m coa vía pública. Sobre o dito predio construíuse un edificio dedicado a oficinas que consta de planta baixa e un piso, cunha superficie aproximada de 84 m. O dito predio atópase inscrito no Rexistro da Propiedade de Chantada no tomo 476, libro 52 de Palas de Rei, folio 132, predio 6.722, inscrición 1ª.</p>
<p>25. Edificio destinado a oficinas e almacén que consta de planta baixa e un piso, construído sobre un predio sito na parroquia de San Miguel de Paradela, termo municipal de Paradela (Lugo), denominada Monte da Pega, cunha superficie de 210 m que linda: ó norte e ó leste, con máis de González e González; ó sur, ou fronte, con camiño; e ó oeste, mais de Camilo González González e outro.</p>
<p>26. Edificio de planta baixa en Seixomil, termo municipal da Bola (Ourense), dedicado a oficina e almacén de 90 m. construído sobre a parcela A Regueira de 315 m.</p>
<p>Atópase inscrito no Rexistro da Propiedade de Celanova no tomo 634, libro 84, folio 34, predio 9.740, inscrición 1ª.</p>
<p>27. Monte denominado do Cruceiro de 200 m sito no Campo da Feira, termo municipal de Piñor</p>
<p>de Cea (Ourense). Sobre o dito predio construíuse un almacén de 200 m de planta baixa.</p>
<p>Atópase inscrito no Rexistro da Propiedade do Carballiño no tomo 364, libro 32 de Piñor de Cea, folio 8, predio 4.287, inscrición 1ª.</p>
<p>28. Predio rústico monte sito en Vilar, Vilavidal, termo municipal de Ramirás (Ourense), de 2 áreas, 31 centiáreas. Sobre o dito predio construíuse un edificio de planta baixa dedicado a oficina e almacén de 128 m. O dito predio atópase inscrita no Rexistro da Propiedade de Celanova no tomo 623, libro 49, folio 249, predio 5.573, inscrición 1ª.</p>
<p>29. Predio urbano no lugar de Casetas, na estrada xeral de Ourense a Ponferrada, no termo municipal da Xunqueira de Espadanedo, cunha superficie aproximada de 200 m. Sobre o dito predio construíuse un edificio de dúas plantas de 128 m por planta. O dito predio atópase inscrito no Rexistro da Propiedade de Allariz no tomo 256, libro 13 de Xunqueira de Espadañedo, folio 172, predio 1.795.</p>
<p>30. Predio urbano sito no termo municipal de Barro (Pontevedra), lugar de San Antoniño, da parroquia de Perdecanai, dunha superficie de 160 m, composto de piso baixo e alto. Linda: fronte, á estrada xeral de Vigo á Coruña, dereita, entrando no predio, terreos de Antonia Campos Ferreiro; esquerda, terreos baldíos do Concello de Barro e polo fondo campo a carballeira de San Antoniño, propiedade do Concello de Barro.</p>
<p>Atópase inscrito no Rexistro da Propiedade de Caldas de Reis no tomo 535, libro 44, folio 249, predio 6.481, inscrición 1ª.</p>
<p>31. Casa número 6 da rúa Solís Ruíz, na vila de Crecente (Pontevedra), cunha superficie construída de 385 m e que se compón de semisoto, planta baixa, planta alta e terraza. O semisoto ten 120 m de superficie e está destinado a almacén; a planta baixa de 120 m componse de salón de actos, arquivo, despacho do presidente e oficina do secretario; a planta alta de 120 m destínase a vivenda e componse de sala de estar, comedor, baño, cociña e catro habitacións e unha terraza de 25 m. Linda: norte e noroeste, resaídos e casa chamada do Casino de Sara Valeije; sur, Guillermina Estévez; leste, rúa de Solís Ruíz; e oeste, rúa de Mon e Landa e estrada da Cañiza a Pousa.</p>
<p>Atópase inscrita no Rexistro da Propiedade de Ponteareas no tomo 298, libro 82 de Crecente, folio 19, predio 7.373, inscrición 3ª.</p>
<p>32. Casa dunha planta no barrio da Seara, termo municipal de Moaña (Pontevedra), edificada nun soar de 250 metros cadrados. Linda: ó norte, con entrada de carro e despois de Esperanza Villaverde; ó sur e leste, con terreo comunal; ó oeste, a estrada de Cangas a Vilavoa, ramal ó peirao.</p>
<p>Atópase inscrito no Rexistro da Propiedade de Pontevedra no tomo 407 do arquivo, libro 33 de Moaña, folio 172, predio 2.449.</p>
<p>33. Edificio construído sobre o terreo nomeado Tras de la Igrexa de Petelos, termo municipal de Mos (Pontevedra), que consta de planta soto, á que se entra por unha rampla pola esquerda do edificio; planta baixa dedicada a almacén e planta alta á que se accede por escaleira sita á dereita da edificación destinada a salón de actos e oficinas. Linda: ó norte e ó oeste, Elisardo Senlle; ó sur, Claudino Rodríguez; e ó leste, ou fronte, estrada de Vilacastín a Vigo.</p>
<p>Atópase inscrito no Rexistro da Propiedade de Redondela no tomo 274, libro 57 de Mos, folio 221, predio 7.236, inscrición 1ª.</p>
<p>34. Edificio sito na vila e municipio de Rodeiro (Pontevedra), composto de planta baixa e dous pisos altos con destino á sede social da Cámara Agraria Local de Rodeiro que ocupa unha superficie duns 159 m. Do seu fronte a estrada que conduce ó cuartel e linda: fronte ou sur, estrada ó cuartel; dereita entrando, terreo sobrante de edificación; esquerda, solar número 14 do Concello de Rodeiro e fondo, soar nº 10 e en parte nº 9 de propiedade do Concello de Rodeiro.</p>
<p>Atópase inscrito no Rexistro da Propiedade de Lalín no tomo 603, libro 91 de Rodeiro, folio 9, predio 10.399-N, inscrición 4ª.</p>
<p>35. Edificio sito na vila de Silleda (Pontevedra), rúa Pontevedra nº 6, mide 250 m tendo o seu acceso directamente desde a rúa da súa situación. Componse de planta baixa, destinado a oficinas e a almacén ou celeiro e dunha planta alta, destinada tamén a oficinas da Cámara Local Agraria, linda: fronte; coa rúa da súa situación; dereita entrando, herdeiros de Ramón Campa; esquerda e fondo, terreo non edificado.</p>
<p>Atópase inscrito no Rexistro da Propiedade de Lalín no tomo 494, libro 111 de Silleda, folio 237 vº, predio 15.328, inscrición 2ª.</p>
<p>36. Casa sita na vila de Valga (Pontevedra), composta de planta e soto. Mide a planta 87 m e o soto 42 m, e linda: fronte entrando, estrada de Valga a Raxoi; dereita, máis terreo da propia Cámara; esquerda, centro de inseminación artificial, propiedade do Concello de Valga, e fondo camiño veciñal.</p>
<p>Atópase inscrito no Rexistro da Propiedade de Caldas de Reis no tomo 465, libro 66 de Valga, folio 199 vº, predio 6.046, inscrición 3ª.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, vinteseis de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>5971</p>

