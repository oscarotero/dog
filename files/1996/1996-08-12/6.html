---
date: '1996-08-12'
id: 90D2
page: 7
number: 157
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 329/1996, do 26 de xullo, polo que se acepta a cesión a título
  gratuíto á Comunidade Autónoma de Galicia dun terreo de 3.998 m do predio
  Curva da Rosa en Carril, termo municipal de Vilagarcía de Arousa, para a
  construcción dun centro de investigación pesqueira e marisqueira.
range: Decreto
url: 'https://www.xunta.gal/dog/Publicados/1996/19960812/Anuncio90D2_gl.html'
---
<p>O Pleno da Corporación municipal de Vilagarcía de Arousa (Pontevedra), reunido en sesión extraordinaria o 19 de febreiro de 1996, acordou a cesión á Xunta de Galicia dun terreo de 3.998 m da finca Curva da Rosa en Carril, termo municipal de Vilagarcía de Arousa, para a construcción dun centro de investigación pesqueira e marisqueira.</p>
<p>Conforme ós artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Pesca, Marisqueo e Acuicultura, feita nos termos nos que o Concello de Vilagarcía de Arousa acordou a cesión, logo de deliberación do Consello da Xunta de Galicia na súa reunión do día vinteseis de xullo de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta á Comunidade Autónoma de Galicia dun terreo de 3.998 m do predio Curva da Rosa en Carril, termo municipal de Vilagarcía de Arousa para a construcción dun centro de investigación pesqueira e marisqueira.</p>
<p>O inmoble descrito atópase inscrito no Rexistro da Propiedade de Vilagarcía de Arousa no tomo 853 do libro 281, folio 45, predio nº 26.596, inscrición 1ª.</p>
<p>Artigo 2º</p>
<p>O inmoble cedido destinarase á construcción dun centro de investigación pesqueira e marisqueira.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente docu</p>
<p>mento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinteseis de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>5933</p>

