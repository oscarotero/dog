---
date: '1996-02-21'
id: '3822'
page: 1
number: 37
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 18 de xaneiro de 1996 pola que se recoñece de interese galego e se
  ordena a inscrición no Rexistro de Fundacións de interese galego da Fundación
  Ara-Solis.
range: Orde
url: 'https://www.xunta.gal/dog/Publicados/1996/19960221/Anuncio3822_gl.html'
---
<p>Visto o expediente de recoñecemento de interese galego e a inscripción no Rexistro de Fundacións de Interese Galego da Fundación Ara-Solis, con domicilio na Coruña, r/ de Noia, 47.</p>
<p>Supostos de feito.</p>
<p>Primeiro.-O 20 de outubro de 1995 solicitouse o recoñecemento de interese galego e a inscrición no Rexistro de Fundacións de Interese Galego da Fundación Ara-Solis por medio de escrito presentado por Francisco José Pérez González, en representación da fundación.</p>
<p>Segundo.-A fundación constitúese en escritura pública, outorgada na Coruña o día 11 de outubro de 1995, ante o notario desta cidade Francisco Manuel Ordoñez Armán, co número dous mil douscentos vintedous do seu protocolo, por Álvaro Marcos Garzón, José Raúl Seoane Prieto, Armando Amodia</p>
<p>Doval, Francisco José Pérez González, Carlos Juan Díaz Martínez e Feliciano Andrés Crespo Rego. Con data 5 de decembro e, ante o mesmo notario, Álvaro Marcos Garzón, na súa calidade de presidente do padroado da fundación, formaliza escritura complementaria da de constitución, intervindo todos no seu propio nome e debidamente acreditados.</p>
<p>Terceiro.-A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública a proposta de clasificación como cultural da Fundación Ara-Solis, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a execución das facultades inherentes a aquel á Consellería de Cultura.</p>
<p>Cuarto.-Á vista da proposta da comisión de secretarios xerais, pola orde da Consellería da Presidencia e Administración Pública, do 26 de decembro de 1995 (DOG do 16 de xaneiro) clasificouse como cultural a Fundación Ara-Solis, tendo en conta o disposto no artigo 32.3º a) do Regulamento de organización e funcionamento do protectorado das fundacións de interese galego.</p>
<p>Quinto.-Segundo consta no artigo dous dos seus estatutos o obxecto e finalidade da fundación é a defensa dos dereitos humanos e, de xeito moi especial, o fomento de todas aquelas actividades que sirvan para o desenvolvemento dentro do ámbito territorial da comunidade galega, dos principios de tolerancia ideolóxica e de filantropía, a través da organización de seminarios e exposicións, celebración de conferencias, promoción de estudios, e outros medios encamiñados ó fin indicado.</p>
<p>Sexto.-Na escritura pública pola que se constitúe a fundación, nos estatutos e na restante documentación que figura no expediente constan, entre outros, os seguintes puntos: acreditación da personalidade dos fundadores, dotación inicial da fundación, estatutos nos que consta a denominación da fundación como Fundación Ara-Solis, capacidade xurídica, enderezo e obxecto.</p>
<p>O Padroado da fundación está integrado polos seguintes membros:</p>
<p>Presidente: Álvaro Marcos Garzón.</p>
<p>Vicepresidente: Feliciano Andrés Crespo Rego.</p>
<p>Secretario: José Raúl Seoane Prieto.</p>
<p>Vocais: Armando Amodia Doval, Carlos Juan Díaz Martínez e Francisco José Pérez González.</p>
<p>Fundamentos de dereito.</p>
<p>Primeiro.-O artigo 34 da Constitución española recoñece o dereito de fundación para fins de interese xeral, de acordo coa lei. O artigo 27.26º do Estatuto</p>
<p>de autonomía para Galicia atribúelle a esta comunidade competencia exclusiva sobre o réxime das fundacións de interese galego.</p>
<p>Segundo.-Conforme o artigo 32.3º a) do Regulamento de organización e funcionamento do protectorado das fundacións de interese galego, así como o artigo 1 do Decreto 12/1990, é competencia desta consellería a declaración de interese galego e a inscrición no Rexistro de Fundacións de Interese Galego da Fundación Ara-Solis, dado o seu obxecto, coincidente coas competencias desenvolvidas pola Consellería de Cultura, asumindo as funcións que en canto a protectorado lle corresponden á Xunta de Galicia.</p>
<p>Terceiro.-Ó amparo do disposto no artigo 7.5º da Lei 7/1983, do 22 de xuño, á realización da finalidade fundacional débense destinar, cando menos, o oitenta por cento das rendas que obteña a fundación e dos outros ingresos que non formen parte da dotación da fundación.</p>
<p>Cuarto.-A Lei 11/1991, do 8 de novembro, dálle nova redacción ó artigo 21.2º da Lei 7/1983, establecendo a obriga de, por unha banda, formular e presenta-lo orzamento de ingresos e gastos ó protectorado con anterioridade ó inicio do excercicio económico e, por outra, a de efectuar un inventario-balance, pechado na data da finalización do exercicio, unha memoria das actividades realizadas ó longo do ano e de xestión económica do patrimonio, así como a liquidación do orzamento de ingresos e gastos do ano anterior, que deberán presentarse ó protectorado no prazo de seis meses desde a data do peche do exercicio.</p>
<p>Este conxunto de obrigas débense entender asumidas pola fundación, aínda que non se recollan expresamente nos seus estatutos.</p>
<p>Quinto.-Á vista do exposto pódense entender substancialmente cumpridos os requisitos legais e regulamentarios para a declaración de interese galego e a súa inscrición no Rexistro de Fundacións da, Sección de Fundacións da Consellería de Cultura segundo se desprende dos artigos 5, 6, 7, 8, 11.1º e 18 da Lei 7/1983, en relación cos artigos 2, 3, 4, 5 e 33 do Decreto 248/1992.</p>
<p>Por todo isto,</p>
<p>DISPOÑO:</p>
<p>Primeiro.- Recoñecer e declarar de interese galego a Fundación Ara-Solis.</p>
<p>Segundo.-Ordena-la súa inscrición no Rexistro de Fundacións de Interese Galego, Sección de Fundacións da Consellería de Cultura.</p>
<p>Terceiro.-Aproba-los seus estatutos e a formación do seu órgano de goberno.</p>
<p>Cuarto.-A dita fundación queda sometida ó disposto no resto da normativa de xeral aplicación, en especial á obrigación delles da-la publicidade sufi</p>
<p>ciente ás súas actividades e á ausencia de ánimo de lucro na prestación dos seus servicios, quedando obrigada a rende-las contas anualmente ó protectorado e a xustificar, a través dunha memoria anual, o cumprimento das cargas fundacionais, así como a presenta-lo proxecto de orzamento antes do último mes do exercicio económico anterior a aquel para o que se formula, debendo solicita-las preceptivas autorizacións do protectorado cando sexan necesarias.</p>
<p>Santiago de Compostela, 18 de xaneiro de 1996.</p>
<p>Victor. M. Vázquez Portomeñe</p>
<p>Conselleiro de Cultura</p>
<p>914</p>

