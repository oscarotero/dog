---
date: '1996-02-13'
id: '3466'
page: 1171
number: 31
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (397/1994).
range: Edicto
url: 'https://www.xunta.gal/dog/Publicados/1996/19960213/Anuncio3466_gl.html'
---
<p>Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela, fai saber que neste xulgado se seguen autos de xuízo executivo nº 397/1994, a pedimento da procurdora Soledad Sánchez Silva, en representación de Banco de Galicia, S.A., contra José Duro Mato e Sara Rodríguez Bello, sobre reclamación de cantidade, e nas súas actuacións acordouse sacar á venda en primeira e pública poxa, por termo de vinte días e logo de valoración por perito, os bens embargados que ó final se describen.</p>
<p>A poxa terá lugar na sala de audiencia deste xulgado o día 29 de marzo, ás 10.15 horas, consonte as seguintes condicións:</p>
<p>1. O tipo do remate será de 12.480.000 ptas. sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación, deberán os licitadores consignar previamente na conta de depósitos deste xulgado, conta nº 1500-17-0397-94, o vinte por cento do tipo de remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na conta designada o vinte por cento do tipo do remate.</p>
<p>4. Reservaranse en depósito, a pedimento do acredor, as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>5. Os títulos de propiedade, suplidos por certificación do rexistro, atópanse de manifesto na secretaría do xulgado, e deberán os licitadores conformarse con eles, sen que poidan esixir outros.</p>
<p>6. As cargas e gravames anteriores e os presentes, se os houber, ó crédito do demandante, quedarán subsistentes e sen cancelar, e enténdese que o rematante os acepta e queda subrogado na responsabilidade destes, sen que se destine á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro día 26 de abril, ás 10.15 horas, nas mesmas</p>
<p>condicións cá primeira, agás o tipo do remate, que será do 75% da primeira; e, caso de resultar deserta a dita segunda poxa, celebrarase unha terceira, sen suxeición a tipo, o día 30 de maio, ás 10.15 horas e rexerán para esta as restantes condicións fixadas para a segunda.</p>
<p>Bens obxecto de poxa.</p>
<p>Parcela número 870 da zona de concentración parcelaria de Santa María de Figueiras, no concello de Santiago de Compostela, terreo dedicado a labradío, monte, ermo e inculto, no lugar de Foxo, de 6 áreas e 30 centiáreas, no cal hai construída unha casa composta de semisoto, planta principal e faiado, destinada a vivenda, sinalada co número 8, hoxe 22, do lugar de Moas de Abaixo, parroquia de Santa María de Figueiras, concello de Santiago de Compostela.</p>
<p>Inscrita no rexistro Núm. 2 de Santiago de Compostela, inscrición 1ª do predio 17.550, que consta no folio 176, libro 182, sección segunda, tomo 1.140.</p>
<p>En Santiago de Compostela o dous de xaneiro de mil novecentos noventa e seis.</p>
<p>A secretaria</p>
<p>Rubricado</p>
<p>95-0683</p>

