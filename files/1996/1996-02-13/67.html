---
date: '1996-02-13'
id: 34DE
page: 1183
number: 31
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 31 de xaneiro de 1996 polo que se convocan bolsas para a
  realización de estudios de integración europea en centros universitarios
  belgas e para a realización de prácticas en organismos europeos con sede en
  Bruxelas.
range: Anuncio
url: 'https://www.xunta.gal/dog/Publicados/1996/19960213/Anuncio34DE_gl.html'
---
<p>1) Bolsas para estudios de integración europea.</p>
<p>A Fundación Galicia-Europa convoca 5 bolsas para a realización de estudios de integración europea durante o curso académico 1996-1997 nos seguintes centros de estudios:</p>
<p>-Colexio de Europa de Bruxes.</p>
<p>-Instituto de Estudios Europeos da Universidade Libre de Bruxelas.</p>
<p>-Universidade Católica de Lovaina.</p>
<p>-Universidade de Liexa.</p>
<p>Requisitos:</p>
<p>1. Ter realizados estudios universitarios de segundo ciclo. Poderán optar ás bolsas aqueles candidatos que se atopen no último ano da carreira. É imprescindible o título para acceder a elas.</p>
<p>2. Ter un bo expediente académico.</p>
<p>3. Domina-la lingua ou linguas de traballo do centro que escolla o candidato.</p>
<p>4. Ter nacido despois de 31-12-1967.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da U.E.</p>
<p>Cobertura económica:</p>
<p>As bolsas cubrirán os gastos de matrícula, aloxamento e manutención. A contía da bolsa variará en función de centro de acollida.</p>
<p>Data límite de presentación das solicitudes de bolsa:</p>
<p>29 de febreiro de 1996 para o Colexio de Europa de Bruxes e 31 de marzo de 1996 para o resto dos centros.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estos entre aqueles que sexan admitidos polos centros correspondentes.</p>
<p>Información, impresos y presentación de solicitudes:</p>
<p>Fundación Galicia-Europa, Belén Rodríguez, praza da Quintana, s/n. 15704 Santiago de Compostela, teléfono 54 58 29, fax 56 26 46, horario: 9 a 14 horas.</p>
<p>2) Bolsas para a realización de prácticas en organismos europeos.</p>
<p>A Fundación Galicia-Europa convoca bolsas para financia-la realización de prácticas de licenciados universitarios en organismos europeos, xa sexan públicos ou privados, ó longo do ano 1996, co fin de completar e aplica-los coñecementos adquiridos no transcurso dos seus estudios.</p>
<p>Centros:</p>
<p>Os centros de acollida para a realización das prácticas poderán ser de dous tipos:</p>
<p>a) Institucións da Unión Europea o outros organismos públicos ou privados con sede en Bruxelas vinculados a temas comunitarios.</p>
<p>b) Oficina da Fundación Galicia-Europa en Bruxelas.</p>
<p>Requisitos:</p>
<p>1. Ter realizados estudios universitarios completos do segundo ciclo nalgunha das universidades galegas.</p>
<p>2. Ter bo espediente académico (media de notable).</p>
<p>3. Coñecemento dunha lingua comunitaria, ademais do castelán e do galego.</p>
<p>4. Ter nacido despois do 31-12-1965.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da Unión Europea.</p>
<p>7. Para a modalidade a): acreditación do organismo correspondente, da autorización para a realización</p>
<p>das prácticas nel. Para a modalidade b): os interesados en realizar prácticas na oficina de Bruxelas da Fundación Galicia-Europa deberán facelo constar na solicitude de bolsa.</p>
<p>Preferencia:</p>
<p>Terán preferencia aqueles candidatos que teñan realizado estudios postuniversitarios en relación con temas comunitarios.</p>
<p>Duración das prácticas:</p>
<p>A duración máxima das prácticas será de 5 meses para a modalidade a) e de 3 meses para a modalidade b).</p>
<p>Contía da bolsa:</p>
<p>A contía da bolsa será de 35.000 francos belgas (F.B.)/mes para aloxamento e manutención.</p>
<p>Data límite de presentación da solicitude de bolsas:</p>
<p>As solicitudes para a modalidade de bolsa a) poderán presentarse ata o 30 de xuño de 1996 e para a modalidade de bolsa b) ata o 15 de marzo de 1996.</p>
<p>Información, impresos y presentación de solicitudes</p>
<p>Fundación Galicia-Europa, Belén Rodríguez, Casa da Parra, praza da Quintana, s/n. 15704 Santiago de Compostela, teléfono 54 58 29, fax: 56 26 46, horario: 9 a 14 horas.</p>
<p>Emilio J. Álvarez Rey</p>
<p>Secretario xeral e do Patrimonio</p>
<p>898</p>

