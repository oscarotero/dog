---
date: '1996-02-13'
id: '34E2'
page: 1184
number: 31
agency: CAIXA DE AFORROS DE GALICIA
section: VI. ANUNCIOS
title: Elección de conselleiros xerais representantes de impositores.
range: Elección
url: 'https://www.xunta.gal/dog/Publicados/1996/19960213/Anuncio34E2_gl.html'
---
<p>Designados por sorteo notarial os señores compromisarios que procederán á elección de conselleiros xerais representantes dos impositores da entidade, as comisións electorais das circunscricións da Coruña, Ferrol, Lugo, Santiago de Compostela, Ourense e Pontevedra, acordaron celebra-los actos de votación e escrutinio o día 18 de marzo de 1996.</p>
<p>A elección aterase ás normas do Regulamento de procedemento para a designación dos membros dos órganos de goberno de Caixa Galicia. En especial deberán ser tidas en conta as seguintes regras:</p>
<p>1. Serán electores e poderán ser elixidos en cada circunscrición exclusivamente os que figuren inscritos na sección da relación definitiva de compromisarios correspondente á dita circunscrición.</p>
<p>2. A sección da relación provisional de compromisarios correspondente a cada circunscrición exporase en tódalas oficinas de Caixa Galicia adscritas a ela a partir do día 15 de febreiro inclusive.</p>
<p>Durante os 10 primeiros días hábiles do período de exposición, as persoas inscritas na lista de impositores aprobada no seu día poderán impugna-la</p>
<p>designación dos compromisarios nos que non concorran as condicións de elixibilidade ou que incorran nalgunha das causas de incompatibilidade ou de prohibición, mediante escrito dirixido á comisión electoral, que deberá ser presentado na oficina principal da capitalidade da circunscrición á que represente o compromisario afectado. Será rexeitada taxativamente toda reclamación que non xunte a xustificación documental axeitada. Esta carga entenderase cumprida se se designan concretamente os elementos de proba en poder de Caixa Galicia.</p>
<p>Os escritos de impugnación, sen necesidade de notificación previa, quedarán en disposición de seren consultados polos compromisarios afectados, durante os 2 días hábiles seguintes, nas mesmas oficinas. Nese prazo poderán formula-las alegacións que conveñan ó seu dereito.</p>
<p>Resoltas as impugnacións pola comisión de control, a relación definitiva de compromisarios quedará exposta, con 5 días hábiles de antelación, como mínimo, á data fixada para as votacións, na sede central da entidade e nas oficinas de cada circunscrición. Esta exposición terá o carácter de notificación ós interesados para tódolos efectos.</p>
<p>3. Calquera compromisario, a título exclusivamente persoal, poderá dirixirse, ata o momento da votación, ós restantes compromisarios para difundi-las súas circunstancias e programa.</p>
<p>4. A votación será persoal e secreta. O dereito de voto acreditarase unicamente pola inscrición na sección correspondente da relación definitiva de compromisarios e o elector deberá exhibir no momento de enmiti-lo seu voto, o documento nacional de identidade ou documento que o supla.</p>
<p>5. A mesa abrirá o período de votación ás 10 horas e pecharao ás 16 horas do mesmo día.</p>
<p>6. Constituirase unha mesa na oficina principal da capitalidade de cada circunscrición. Os compromisarios deberán exercita-lo seu voto precisamente na mesda da circunscrición á que representen.</p>
<p>A Coruña, 5 de febreiro de 1996.</p>
<p>Os presidentes das comisións electorais</p>
<p>AVISO PARA OS ANUNCIANTES</p>
<p>PREZOS PARA A PUBLICACIÓN DE ANUNCIOS</p>
<p>NO DOG A PARTIR DO 1 DE XANEIRO DE 1996</p>
<p>(Decreto 289/1995, do 3 de novembro,</p>
<p>DOG do 9 do mesmo mes)</p>
<p>-Tramitación ordinaria: 445 pesetas/liña de 54 espacios.</p>
<p>-Tramitación urxente: 890 pesetas/liña de 54 espacios.</p>

