---
date: '1996-01-11'
id: ED22
page: 323
number: 8
agency: UNIVERSIDADE DE VIGO
section: VI. ANUNCIOS
title: >-
  Resolución do 2 de xaneiro de 1996 pola que se anuncia concurso público,
  procedemento aberto, para a contratación das subministracións que se citan.
range: Resolución
url: 'https://www.xunta.gal/dog/Publicados/1996/19960111/AnuncioED22_gl.html'
---
<p>O rector, unha vez cumpridos os trámites administrativos correspondentes, resolveu anunciar mediante procedemento aberto o seguinte concurso público para a adxudicación das subministracións que a continuación se relacionan:</p>
<p>Obxecto: reforma e substitución da iluminación xeral da E.U.E. Técnica Industrial de Vigo (Expte. nº 92/95).</p>
<p>Orzamento de licitación e prazo máximo de entrega: Expte. 92/95: 9.665.120 ptas. IVE incluído; trinta días naturais.</p>
<p>Licitadores: persoas físicas ou xurídicas que reúnan os requisitos esixidos nos pregos de cláusulas administrativas particulares.</p>
<p>Garantías: as sinaladas nos pregos de cláusulas administrativas particulares.</p>
<p>Prego de cláusulas: tódolos interesados poderán consultar ou recolle-los pregos no Servicio de Xestión Económica e Contratación da Universidade de Vigo, r/ Oporto, 1-2º andar, C.P. 36201 Vigo (Pontevedra) de 9 a 14 horas de luns a venres.</p>
<p>Lugar de presentación de ofertas: as propostas presentaranse no rexistro xeral da Universidade de Vigo, r/ Oporto, 1, planta baixa, C.P. 36201 Vigo (Pontevedra), de 9 a 14 horas de luns a sábado.</p>
<p>Prazo de presentación: o prazo para a recepción das ofertas, comezará o día seguinte ó da publicación da presente resolución no DOG e rematará o vixésimo sexto día natural ás 14 horas.</p>
<p>Apertura de ofertas: terá lugar na sala de xuntas do rectorado, r/ Oporto nº 1, Vigo (Pontevedra) ás once horas do segundo día hábil seguinte ó da data de remate do prazo de presentación de ofertas (no caso de cadrar en sábado terá lugar o luns seguinte).</p>
<p>Acreditación da solvencia económica, financeira e técnica polos licitadores:</p>
<p>-Solvencia económica e financeira: poderase acreditar por calquera dos medios a que se refire o artigo 16 da Lei 13/1995, do 18 de maio.</p>
<p>-Solvencia técnica: mostras, descricións e fotografía dos productos que se van subministrar. Relación das principais subministracións efectuadas durante os tres últimos anos, indicándose o seu importe, datas e os destinatarios públicos ou privados, incorporando os correspondentes certificados sobre eles.</p>
<p>Información adicional: o prazo mínimo de garantía dos bens que se van subministrar fíxase nun ano contado desde a recepción deles.</p>
<p>Non se admitirán variantes ou alternativas.</p>
<p>O importe deste anuncio correrá a cargo do/s adxudicatario/s.</p>
<p>Vigo, 2 de xaneiro de 1996.</p>
<p>José Pose Blanco</p>
<p>Vicerrector de Economía</p>
<p>0111</p>

