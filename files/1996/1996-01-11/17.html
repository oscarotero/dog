---
date: '1996-01-11'
id: ED1A
page: 322
number: 8
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 10 de novembro de 1995, da Dirección Xeral de Recursos
  Económicos, pola que se modifica a Resolución do 28 de xullo de 1995 na que se
  resolve o concurso polo procedemento de urxencia para concerta-lo transporte
  sanitario urxente na provincia de Pontevedra.
range: Resolución
url: 'https://www.xunta.gal/dog/Publicados/1996/19960111/AnuncioED1A_gl.html'
---
<p>Por resolución da Dirección Xeral de Recursos Económicos do 6 de xuño convocouse concurso polo procedemento de urxencia co obxecto de concerta-lo servicio de transporte sanitario urxente na provincia de Pontevedra (DOG nº 115 do 16 de xuño de 1995).</p>
<p>Cumpridos os trámites regulamentarios en materia de contratación administrativa, o director xeral de Recursos Económicos, en uso das atribucións que lle son delegadas polo artigo 3 da orde da Consellería de Sanidade e Servicios Sociais do 15 de setembro de 1994 (DOG nº191),</p>
<p>ACORDA:</p>
<p>Deixar sen efecto a adxudicación efectuada con data 28 de xullo de 1995 a favor de José Santos Dubra (Ambulancias Redondela), sen incautación da fianza, por imposibilidade de formaliza-lo contrato, e adxudica-lo concurso a Urcesino Otero Gándara (Ambulancias de Porriño) para a zona do Porriño e Salceda de Caselas con base no Porriño, que foi o outro licitador no concurso para a dita zona.</p>
<p>Santiago de Compostela, 10 de novembro de 1995.</p>
<p>Antonio Carbajo Romero</p>
<p>Director xeral de Recursos Económicos</p>
<p>8512</p>

