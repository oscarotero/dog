---
date: '1996-02-15'
id: 35CE
page: 1219
number: 33
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de xaneiro de 1996 pola que se establecen axudas para a realización
  de actividades de alfabetización e formación de adultos na Comunidade Autónoma
  de Galicia durante o ano 1996.
range: Orde
url: 'https://www.xunta.gal/dog/Publicados/1996/19960215/Anuncio35CE_gl.html'
---
<p>O Estatuto de autonomía de Galicia establece, no seu artigo 31, a súa competencia plena para o regulamento e administración do ensino en toda a súa extensión, niveis e graos, modalidades e especialidades, no ámbito das súas competencias e sen prexuízo do disposto no artigo 27 da Constitución e nas leis orgánicas que o desenvolven.</p>
<p>A Lei orgánica 1/1990, do 3 de outubro, de ordenación xeral do sistema educativo, establece no seu artigo 51.1º que o sistema educativo garantirá que as persoas adultas poidan adquirir, actualizar, completar ou amplia-los seus coñecementos e aptitudes para o desenvolvemento persoal e profesional. Asímesmo, no seu artigo 63.1º, establece que os poderes públicos desenvolverán accións de carácter compensatorio en relación coas persoas, grupos e ámbitos territoriais que se encontren en situacións desfavorables.</p>
<p>A Lei 9/1992, do 24 de xullo, de educación e promoción de adultos, establece no seu artigo 5, entre outras actuacións previas e programas de acción, a de promove-la colaboración das institucións culturais, profesionais, sindicais, empresariais e universitarias.</p>
<p>A Comunidade Europea proclamou, mediante unha decisión do Parlamento Europeo e do Consello de 10 de xullo de 1995, a celebración en 1996 do Ano Europeo da Educación e da Formación Permanentes. Con esta celebración preténdese sensibiliza-los europeos sobre o concepto de educación e formación permanentes (Lifelong Learning) e levar a cabo, a través de distintas iniciativas a varios niveis (europeo, nacional, rexional e local), unha reflexión de conxunto sobre o papel e a importancia da educación e a formación nos albores do século XXI.</p>
<p>Neste contexto, prestaráselle unha especial atención nas accións promovidas por esta orde á difusión das oportunidades e solucións ós desafíos que xera a sociedade do momento.</p>
<p>Co fin de potenciar cantas accións sexan conducentes a un mellor desenvolvemento persoal e profesional das persoas adultas e moi especialmente das máis desfavorecidas e á vista dos resultados das convocatorias anteriores, procede continuar co apoio a este tipo de accións cada vez máis consolidadas así como iniciar novos proxectos que lles proporcionen a estes cidadáns unha formación básica e profesional que lles permita incorporarse á vida activa ou prosegui-los seus estudios.</p>
<p>Os proxectos tendentes a alcanzar unha cualificación acorde coas necesidades tecnolóxicas e a evolución do mercado de traballo encádranse dentro da acción F.1.-Formación Profesional Educación do obxectivo 1.7 do Marco de Apoio Comunitario para o período 1994-1999, polo que son considerados entre os proxectos que son susceptibles de ser cofinanciados co Fondo Social Europeo.</p>
<p>Entre as accións que se proxecta desenvolver inclúese de forma específica a oferta de novos programas de garantía social, para as cidadás e cidadáns que tendo entre 16-20 anos non alcanzaron os obxectivos da educación obrigatoria promulgada pola LOXSE. De forma especial promocionaranse as accións orientadas a supera-las probas de ensinanzas non escolarizadas de formación profesional de primeiro grao, conducente á obtención do título de técnico auxiliar, que ademais de proporcionar unha cualificación profesional habilita para proseguir estudios regrados de 2º grao de FP ou de BUP co que se facilita a promoción cultural e académica dos que abandonaron os seus estudios básicos sen titulación.</p>
<p>Por todo isto, esta consellería,</p>
<p>DISPÓN:</p>
<p>Primeiro.-Establécense axudas para o desenvolvemento de actividades que teñen como obxectivo alfabetizar ou eleva-lo nivel de formación básica ou cualificación profesional da poboación adulta e que se realicen durante o ano 1996, sendo incluídas para tales efectos tanto as que se veñen desenvolvendo desde o 1 de xaneiro do ano en curso como as que se programan para ser inciadas con posterioridade á resolución da convocatoria que regula esta orde.</p>
<p>Segundo.-A esta convocatoria poderán concorre-las corporacións locais e as institucións privadas sen ánimo de lucro legalmente constituídas da Comunidade Autónoma de Galicia. Quedan excluídos os centros docentes que proxecten desenvolver actividades que teñan como obxectivo prioritario a alfabetización ou outras actividades relacionadas coa educación de adultos.</p>
<p>Terceiro.-O importe total das axudas económicas efectuarase con cargo ós conceptos orzamentarios</p>
<p>07.04.322H.480.0, 07.04.322H.460.0, 07.04.322S.480.0 e 07.04.322S.460.0 da Dirección Xeral de Ensinanzas Profesionais e Formación de Adultos, ata un total de 234.044.000 ptas, correspondente ós orzamentos xerais da Comunidade Autónoma para o ano 1996. Con motivo da conmemoración do Ano Europeo da Educación e Formación Permanentes e co afán de atende-lo incremento progresivo de solicitudes e actividades, o importe total das axudas incrementouse substancialmente con respecto ó ano 1995.</p>
<p>Cuarto.-As solicitudes serán presentadas polo titular ou representante legal da entidade solicitante, por duplicado, no rexistro xeral da Consellería de Educación e Ordenación Universitaria, edificio administrativo de San Caetano, s/n, ou nos lugares que determina o artigo 38.4º da Lei de réxime xurídico das administracións públicas e do procedemento administrativo común, no prazo de 20 días hábiles a partir da publicación da presente orde.</p>
<p>Quinto.-As solicitudes axustaranse ó modelo establecido no anexo I e irán acompañadas dun proxecto e un orzamento das actividades, tamén por duplicado, conforme ó anexo II. Así mesmo, xuntaranlle á documentación sinalada unha certificación bancaria da conta corrente a nome do titular ou representante legal da entidade solicitante na que desexe que se lle ingrese o importe da subvención, se é o caso.</p>
<p>Sexto.-A Dirección Xeral de Ensinanzas Profesionais e Formación de Adultos poderá requirir do solicitante cantos documentos e aclaracións considere necesarios para complementa-lo expediente, e tamén poderá dispor que se leven a cabo as comprobacións oportunas dos datos achegados polos peticionarios.</p>
<p>Calquera alteración que se produza nos datos contidos na documentación que acompaña á solicitude seralle comunicada polo solicitante á dita dirección xeral.</p>
<p>Sétimo.-Baixo a presidencia do director xeral de Ensinanzas Profesionais e Formación de Adultos constituirase unha comisión de selección encargada de valora-las solicitudes presentadas.</p>
<p>A dita comisión estará integrada por:</p>
<p>-O subdirector xeral de Ensinanzas Profesionais e Formación de Adultos.</p>
<p>-Catro inspectores correspondentes ós Servicios Provinciais de Inspección.</p>
<p>-O xefe do Servicio de Formación de Adultos e Xestión Económica.</p>
<p>-Un funcionario da Dirección Xeral de Ensinanzas Profesionais, que actuará como secretario con voz e sen voto.</p>
<p>Os membros da comisión poderán percibir axudas de custos por asistencias e axudas para gastos de locomoción por concorreren ás sesións, conforme ó</p>
<p>Decreto 299/1990, do 24 de maio (DOG do 1 de xuño).</p>
<p>Oitavo.-A comisión de selección elaborará a proposta de adxudicación das subvencións e elevaralla ó conselleiro de Educación e Ordenación Universitaria, quen resolverá o que proceda.</p>
<p>A selección e contía das axudas estableceranse de acordo cas seguintes prioridades:</p>
<p>a) Actividades que teñan como principal obxectivo a alfabetización.</p>
<p>b) Formación de base conducente á obtención do certificado de escolaridade ou título de graduado escolar.</p>
<p>c) Preparación para a obtención do título de técnico auxiliar de formación profesional que permita o acceso á educación secundaria non obrigatoria para persoas adultas.</p>
<p>d) Programas de garantía social para menores de 21 anos que alomenos cumpran dezaseis no ano natural en que inician o programa e non alcanzaron os obxectivos da educación secundaria obrigatoria nin posúen titulación algunha de formación profesional.</p>
<p>Algunhas destas actividades poderanse realizar en cooperación con centros de educación permanente de adultos ou centros públicos que impartan ensinanzas regradas de formación profesional. Nestes supostos o material empregado na aplicación das actividades programadas cederaselles ós ditos centros.</p>
<p>En todo caso daráselles prioridade ós proxectos que se realicen en concellos ou comarcas que non conten con centros de educación de adultos ou de formación profesional regrada e nos que non se desenvolvan actividades, de oferta pública, para educación de adultos.</p>
<p>Sen prexuízo do anterior, terase en conta, ademais dos obxectivos dos proxectos e os orzamentos dispoñibles, a rendibilidade das accións.</p>
<p>Noveno.-As axudas concedidas en cada caso irán destinadas a sufraga-los gastos de persoal e de funcionamento xerados polo proxecto. En todo caso, os gastos referidos a funcionamento non superarán o 30% do importe total da subvención. Poderase destinar tamén un 5% do total da axuda concedida a sufraga-los gastos do tipo: edición de folletos, circulares informativas, carteis, materiais audiovisuais e materiais de prensa relacionados con actos de apoio ou difusión do Ano Europeo da Educación e da Formación Permanentes. Estas axudas serán aboadas, de conformidade co que dispón o artigo 36º, Dous A) da Lei 11/1995, do 28 de decembro, de presupostos xerais da Comunidade Autónoma de Galicia para 1996 (DOG do 30 de decembro), da seguinte forma:</p>
<p>1º.-Concederase o 10% da contía subvencionada no momento da resolución desta orde, logo de aceptación da subvención e certificación por parte da entidade de ter comezado a/as actividade/s.</p>
<p>2º.-Libraranse, en concepto de pagos parciais, as cantidades que xustifiquen as entidades no prazo sinalado, sen exceder, en ningún caso, o 70% da cantidade total da subvención.</p>
<p>3º.-A cantidade restante librarase unha vez finalizada a actividade no momento da súa completa xustificación por parte do beneficiario e entrega da memoria dela, achegando certificación de percibir ou non outras axudas e subvencións para a finalidade subvencionada, para o efecto do disposto no artigo 78.3º da Lei 11/92, do 7 de outubro, de réxime financeiro e presupostario. A devandita xustificación farase de acordo coas instruccións que para o efecto dicte a Consellería de Educación e Ordenación Universitaria e que serán postas en coñecemento dos interesados na mesma data en que se lle comunique a concesión das subencións.</p>
<p>Décimo.-As entidades que obteñan axudas no marco da presente convocatoria comprométense:</p>
<p>-Á gratuidade das actividades.</p>
<p>-Á xestión directa do proxecto subvencionado.</p>
<p>-A facilitar canta información demande a Dirección Xeral de Ensinanzas Profesionais e Formación de Adultos.</p>
<p>-Á cesión de cantos documentos e materiais se deriven do proxecto para a súa publicación.</p>
<p>-A comunica-lo número real de participantes e os axustes realizados.</p>
<p>- A presentar copia dos contratos do persoal laboral contratado visado pola oficina pública de emprego.</p>
<p>-En xeral, ó cumprimento do que establece a presente orde e a normativa laboral que lle sexa de aplicación.</p>
<p>Undécimo.-Como remate de todo o proceso, as entidades subvencionadas quedan obrigadas a presentar, no transcurso dos 15 días posteriores á finalización da execución do proxecto, unha memoria detallada do seu desenvolvemento, que poderá servir como documento de difusión e debate. En todo caso deberanse organiza-las actividades co obxecto de poder presentar no seu momento e, sempre antes do día 15 de novembro de 1996, a memoria e a xustificación de gastos.</p>
<p>Duodécimo.-A Dirección Xeral de Ensinanzas Profesionais e Formación de adultos, a través do Servicio Provincial de Inspección, realizará o seguimento dos proxectos subvencionados.</p>
<p>Décimo terceiro.-Nas convocatorias públicas, publicidade e propaganda das accións formativas conducentes á obtención do título de técnico auxiliar de formación profesional e naquelas que respondan a programas de garantía social e que se desenvolvan ó amparo desta orde, así como nos lugares onde se realicen as referidas accións, deberá figurar que estas están confinanciadas pola Xunta de Galicia,</p>
<p>Consellería de Educación e Ordenación Universitaria, e polo Fondo Social Europeo, ambas denominacións cos seus respectivos anagramas.</p>
<p>Décimo cuarto.-A subvención poderá ser revogada, despois de audiencia ós interesados, sempre que dos informes de seguimento se deduza que as actividades non se axustan ó proxecto presentado. Esta circunstancia suporá a devolución das cantidades percibidas en virtude desta convocatoria e exerceranse, se é o caso, as accións legais pertinentes para esixi-lo reintegro correspondente.</p>
<p>Décimo quinto.-Facúltase expresamente a Dirección Xeral de Ensinanzas Profesionais e Formación de Adultos para dicta-las resolucións necesarias para o desenvolvemento desta orde.</p>
<p>Décimo sexto.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 18 de xaneiro de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>Sr. Director Xeral de Ensinanzas Profesionais e Formación Adultos</p>
<p>913</p>

