---
date: '1996-07-01'
id: 7EF2
page: 6
number: 128
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 19 de xuño de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público aberto da subministración consistente na adquisición dun
  espectrofotómetro de reflectancia no infravermello próximo (NIRS) para o
  Centro de Investigacións Agrarias de Mabegondo (IAS-308).
range: Resolución
url: 'https://www.xunta.gal/dog/Publicados/1996/19960701/Anuncio7EF2_gl.html'
---
<p>A Secretaría Xeral da Consellería de Agricultura, Gandería e Montes, resolveu convoca-la seguinte licitación polo sistema de concurso público aberto:</p>
<p>Obxecto: contratación da subministración consistente na adquisición dun espectrofotómetro de reflectancia no infravermello próximo (NIRS) para o Centro de Investigacións Agrarias de Mabegondo (IAS-308), de acordo cos proxectos e pregos aprobados para iso.</p>
<p>Orzamento de licitación: once millóns cento oito mil duascentas trinta pesetas (11.108.230 ptas.), (8.900.000 ptas. en metálico e 2.208.230 ptas. en bens taxados).</p>
<p>Fianza provisional: duascentas vintedúas mil cento sesenta e cinco pesetas (222.165 ptas.).</p>
<p>Fianza definitiva: catrocentas corenta e catro mil trescentas vintenove pesetas (444.329 ptas.).</p>
<p>Exposición dos pregos: o prego de claúsulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, na Dirección Xeral de Estructuras e Desenvolvemento Rural da Consellería de Agricultura, Gandería e Montes (edificio administrativo, s/n, San Caetano, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de claúsulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, de 26 de novembro, de réxime xurídico das administracións públicas e do procedemento administrativo común, antes das 14 horas do día 30 de xullo de 1996.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 13 horas do día 6 de agosto de 1996.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 19 de xuño de 1996.</p>
<p>P.D. (Orde 13-12-1993, DOG nº 239, 14-12)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>9604942</p>

