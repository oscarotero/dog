---
date: '1996-09-30'
id: A3BE
page: 8754
number: 191
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Decreto 360/1996, do 26 de setembro, de atribución ós órganos da Comunidade
  Autónoma de Galicia do exercicio da potestade sancionadora en materia de
  espectáculos públicos.
range: Decreto
url: 'https://www.xunta.gal/dog/Publicados/1996/19960930/AnuncioA3BE_gl.html'
---
<p>A Lei orgánica l6/l995, do 27 de decembro, ampliou as competencias da Comunidade Autónoma de Galicia, incluíndo as relativas á materia de espectáculos públicos. Como consecuencia disto, polo Real decreto l640/l996 do 5 de xullo, transpasoulle á Comunidade Autónoma de Galicia as funcións e servicios en materia de espectáculos públicos.</p>
<p>A Comunidade Autónoma de Galicia polo Decreto 336/l996, do l3 de setembro, asumiu as competencias na citada materia asignándollas á Consellería de Xustiza, Interior e Relacións Laborais e dentro desta á Dirección Xeral de Interior.</p>
<p>Establecida a estructura orgánica dos órganos superiores da Consellería de Xustiza, Interior e Relacións Laborais, polo Decreto 292/l996, do 26 de xullo, cómpre establece-la determinación concreta dos órganos que deben exerce-la potestade sancionadora na referida materia de espectáculos públicos.</p>
<p>Na súa virtude, por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia, na súa reunión do día vinteseis de setembro de mil novecentos noventa e seis,</p>
<p>DISPOÑO:</p>
<p>Artigo único.-As competencias relativas ó exercicio da potestade sancionadora en materia de espectáculos públicos, exerceranas os órganos seguintes:</p>
<p>a) O Consello da Xunta de Galicia, as facultades que na lexislación estatal, aplicable nesta materia, se lle asignan ó Consello de Ministros.</p>
<p>b) O conselleiro de Xustiza, Interior e Relacións Laborais, as asignadas ó ministro de Interior.</p>
<p>c) O director xeral de Interior, as asignadas ós titulares de órganos superiores e directivos do Ministerio de Interior.</p>
<p>d) Os delegados provinciais da Consellería de Xustiza, Interior e Relacións Laborais as asignadas ós gobernadores civis.</p>
<p>Disposicións derradeiras</p>
<p>Primeira.-Autorízase ó conselleiro de Xustiza, Interior e Relacións Laborais a dictar cantas disposicións sexan necesarias para o desenvolvemento do presente decreto.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinteseis de setembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>9607091</p>

