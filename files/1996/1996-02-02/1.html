---
date: '1996-02-02'
id: D442
page: 847
number: 24
agency: 'CONSELLERÍA DE FAMILIA, MULLER E XUVENTUDE'
section: I. DISPOSICIÓNS XERAIS
title: >-
  Orde do 18 xaneiro de 1996 pola que se desenvolve o Decreto 291/1995, do 3 de
  novembro, relativo ós rexistros de entidades prestadoras de servicios sociais.
range: Orde
url: 'https://www.xunta.gal/dog/Publicados/1996/19960202/AnuncioD442_gl.html'
---
<p>En cumprimento do disposto no artigo 32.3º da Lei 4/1993, do 14 de abril, de servicios sociais, polo Decreto 95/1994, do 8 de abril, reguláronse os rexistros de entidades prestadoras de servicios sociais dependentes das consellerías de Sanidade e Servicios Sociais e de Familia, Muller e Xuventude.</p>
<p>O posterior desenvolvemento normativo da Lei galega de servicios sociais requiriu a modificación dos devanditos rexistros co fin de axustarse ás novas esixencias legais, o que se realizou polo Decreto 291/1995, do 3 de novembro.</p>
<p>Ante a nova organización rexistral, considérase necesario unha norma que regule polo miúdo os seus instrumentos materiais así como as correspondentes solicitudes normalizadas relativas ós procedementos rexistrais.</p>
<p>Por todo o exposto, en virtude das competencias que teño atribuídas,</p>
<p>DISPOÑO:</p>
<p>Artigo 1º</p>
<p>1. Para a inscrición dunha entidade no rexistro de entidades prestadoras de servicios sociais depen</p>
<p>dente da Consellería de Familia, Muller e Xuventude, o seu representante legal deberá presentar solicitude normalizada conforme modelo establecido no anexo I acompañada da documentación referida no artigo 14 do Decreto 291/1995, do 3 de novembro.</p>
<p>2. Para os efectos de dar cumprimento á obriga establecida no artigo 17 do Decreto 291/1995, o representante legal da entidade deberá presentar solicitude normalizada de modificación segundo modelo do anexo II, xunto coa documentación acreditativa dela.</p>
<p>3. Para obte-la cancelación da inscrición por petición da entidade, o seu representante legal presentará solicitude normalizada conforme o anexo III, acompaña da de certificación expresiva do correspondente acordo adoptado pola entidade cando se trate de persoas xurídicas.</p>
<p>4. Tódalas solicitudes dirixiranse á secretaria xeral da consellería, quen resolverá os expedientes, todo isto sen prexuízo do disposto no artigo 38.4º da Lei 30/1992, do 26 de novembro.</p>
<p>Artigo 2º</p>
<p>A anotación dos centros realizarase de oficio trala concesión do correspondente permiso de inicio de actividades.</p>
<p>Artigo 3º</p>
<p>O rexistro constará materialmente de libro diario, libro de rexistro de entidades, ficheiro auxiliar de centros e arquivo de documentación. O libro de rexistro e o ficheiro levaranse simultaneamente sobre soportes escritos e informáticos.</p>
<p>Artigo 4º</p>
<p>1. O libro diario e o de rexistro constarán de 500 follas útiles, máis a portada e unha final en branco. Tódalas follas estarán seladas e numeradas correlativamente no ángulo superior dereito.</p>
<p>Na parte superior da folla de portada estamparanse as seguintes palabras: libro diario ou libro rexistro, segundo corresponda, seguido de «Rexistro de Entidades Prestadoras de Servicios Sociais da Consellería de Familia, Muller e Xuventude» e debaixo «tomo nº...».</p>
<p>Na parte media da dita folla estenderase polo secretario xeral, certificación expresiva de que o libro reúne o número de follas esixidas, que estas están numeradas, a circunstancia de non estar ningunha delas riscada ou utilizada e a data da súa apertura. Finalmente, o secretario xeral selará e asinará esta certificación.</p>
<p>2. Os tomos de ámbolos dous libros numeraranse por orde de antigüidade.</p>
<p>Artigo 5º</p>
<p>No libro diario farase o correspondente asento de todo escrito ou documentación que afecte a este rexistro.</p>
<p>Os asentos anotaranse respectando a orde temporal de recepción e indicarán a data dela, sen deixar claros entre eles.</p>
<p>Este libro levarase exclusivamente en soporte escrito.</p>
<p>Artigo 6º</p>
<p>1. No libro rexistro inscribiranse as entidades prestadoras de servicios sociais, debendo anotarse, así mesmo, os seus centros autorizados.</p>
<p>2. Este libro constará de follas móbiles, numeradas e seladas, estendendo o secretario xeral dilixencia de apertura, nos termos establecidos no artigo 4.1º da presente orde.</p>
<p>3. Cada entidade abrirá folio no rexistro e concederáselle un número diferente e correlativo. Cando sexa preciso engadir novos datos da entidade, acudirase a un libro rexistro complementario que terá as mesmas garantías formais que o principal. O responsable do rexistro identificará, ó pé da páxina da última folla reservada á entidade, o libro complementario onde se recollen os posteriores datos relativos a ela.</p>
<p>A primeira anotación que se fará no libro rexistro complementario será a referencia ó tomo e folio na que está inscrita a entidade.</p>
<p>Artigo 7º</p>
<p>1. No libro rexistro reflectiranse, entre outros, os seguintes datos da entidade:</p>
<p>a) Denominación.</p>
<p>b) Nº de rexistro asignado.</p>
<p>c) Data de resolución da inscrición.</p>
<p>d) Código ou número de identificación fiscal.</p>
<p>e) Categoría.</p>
<p>f) Ámbito xeográfico de actuación.</p>
<p>g) Áreas de actuación dos servicios sociais nas que incide a súa actividade.</p>
<p>h) Enderezo social.</p>
<p>i) Datos identificativos do representante legal.</p>
<p>2. Igualmente, farase constar no devandito libro os centros de que dispón cada entidade, dándolles un número de identificación a cada un deles e anotando sobre eles os seguintes datos:</p>
<p>a) Denominación e tipoloxía.</p>
<p>b) Data de concesión do permiso de inicio de actividades.</p>
<p>c) Data de concesión do permiso de cesamento total e definitivo das actividades do centro e da correspondente cancelación.</p>
<p>d) Data da concesión da acreditación do centro, se é o caso.</p>
<p>Artigo 8º</p>
<p>1. O ficheiro auxiliar de centros configúrase como un instrumento de apoio ó rexistro, e nel farase constar por extenso os datos máis relevantes dos centros autorizados de que dispoña cada entidade.</p>
<p>2. Levarase unha ficha de cada centro, que deberá actualizarse periodicamente, e na que figurará o seu número de identificación e os seguintes datos:</p>
<p>a) Denominación.</p>
<p>b) Entidade da que depende.</p>
<p>c) Número de identificación.</p>
<p>d) Tipoloxía.</p>
<p>e) Área de actuación.</p>
<p>f) Beneficiarios.</p>
<p>g) Enderezo.</p>
<p>h) Datos identificativos do director/responsable.</p>
<p>i) Datas de autorización, acreditación e peche.</p>
<p>j) Número total de prazas.</p>
<p>k) Número de prazas concertadas ou conveniadas.</p>
<p>l) Cadro de persoal.</p>
<p>ll) Custo praza no centro.</p>
<p>m) Outras prestacións ou servicios.</p>
<p>n) Subvencións percibidas e convenios asinados coa Consellería de Familia, Muller e Xuventude.</p>
<p>ñ) Outros datos de interese.</p>
<p>Disposición derradeira</p>
<p>A presente orde entrará en vigor o seguinte día da súa publicación no Diario Oficial de Galicia.</p>
<p>Santiago de Compostela, 18 de xaneiro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>8475</p>

