---
date: '1996-02-02'
id: D46E
page: 891
number: 24
agency: PRESIDENCIA
section: IV. OPOSICIÓNS E CONCURSOS
title: >-
  Acordo do 29 de xaneiro de 1996, do tribunal encargado de xulga-las probas
  selectivas para o ingreso no corpo de xestión da Administración da Xunta de
  Galicia, grupo B, escala técnica de finanzas, polo que se fai público o lugar
  de exposición das cualificacións obtidas polos aspirantes no primeiro
  exercicio da fase de oposición e o lugar, a data e a hora de celebración do
  segundo exercicio da fase de oposición, convocando os aspirantes aprobados e
  os que, de acordo coa base II.I.I. da Orde do 24 de setembro de 1994, se
  presenten pola quenda de promoción interna.
range: Acordo
url: 'https://www.xunta.gal/dog/Publicados/1996/19960202/AnuncioD46E_gl.html'
---
<p>Primeiro: as listas de aspirantes, coas puntuacións do primeiro exercicio, están expostas nos taboleiros de anuncios da Consellería de Economía e Facenda e nas súas delegacións territoriais. Así mesmo, publicaranse no taboleiro de anuncios da Facultade de Ciencias Económicas e Empresariais en Santiago de Compostela e poderanse consultar a través dos teléfonos (902) 12 00 12 e (981)54 42 99, de información ó cidadán.</p>
<p>Segundo: o segundo exercicio celebrarase o día 24 de febreiro de 1996, ás 9 horas, no salón de actos grande da Consellería da Presidencia e Administración Pública, en San Caetano (Santiago de Compostela).</p>
<p>Así mesmo, de acordo coa base II.I.I. da referida orde, quedan convocados o mesmo día e hora os aspirantes de promoción interna.</p>
<p>Terceiro: poderase levar ó exame o seguinte material:</p>
<p>-Calculadora non programable.</p>
<p>-Plan xeral de contabilidade e textos legais, ámbolas dúas sen comentarios.</p>
<p>Os aspirantes deberán comparecer no lugar indicado, media hora antes da sinalada para o comezo do exercicio, provistos do DNI.</p>
<p>Santiago de Compostela, 29 de xaneiro de 1996.</p>
<p>Margarita Rodríguez Rama</p>
<p>Presidenta do tribunal</p>
<p>73</p>

