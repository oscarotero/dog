---
date: '1996-02-02'
id: D4A2
page: 896
number: 24
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 29 de decembro de 1995, da Dirección Xeral de Recursos
  Económicos, pola que se anuncia concurso público aberto, polo trámite de
  urxencia, e expediente anticipado de gasto, para a resposición dos equipos de
  radioloxía dos centros de saúde de Lalín e A Estrada.
range: Resolución
url: 'https://www.xunta.gal/dog/Publicados/1996/19960202/AnuncioD4A2_gl.html'
---
<p>O Servicio Galego de Saúde, por proposta da Dirección Xeral de Recursos Económicos, e unha vez cum</p>
<p>pridos os trámites administrativos correspondentes, resolve anuncia-la subministración que a seguir se cita:</p>
<p>Subministración: reposición dos equipos de radioloxía para os centros de saúde de Lalín e A Estrada.</p>
<p>Orzamento: 15.300.000 ptas., IVE incluído.</p>
<p>Fianza provisional: 306.000 ptas.</p>
<p>I. Forma de adxudicación: concurso público, procedemento aberto polo trámite de urxencia e expediente anticipado de gasto.</p>
<p>II. Prazo de execución: os bens obxecto do presente concurso público entregaranse no prazo de 30 días contados a partir da data de notificación da adxudicación.</p>
<p>III. Admisión de variantes: non se admiten variantes.</p>
<p>IV. Solvencia económica e financeira:</p>
<p>a) Informe de institucións financeiras ou, no seu caso, xustificantes da existencia dun seguro de indemnización por riscos profesionais.</p>
<p>b) Declaración relativa á cifra de negocios global e das subministracións realizadas pola empresa no curso dos tres últimos exercicios.</p>
<p>V. Solvencia técnica:</p>
<p>a) Relación das principais subministracións efectuadas durante os tres últimos anos, indicándose o seu importe, datas e destino público ou privado, á que se incorporarán os correspondentes certificados sobre eles.</p>
<p>b) Descrición do equipo técnico, medidas empregadas polo subministrador para asegura-la calidade e os medios de estudio e investigación da empresa.</p>
<p>c) Certificacións establecidas polos institutos ou servicios oficiais ou homologados encargados do control de calidade e que acrediten a conformidade de artigos ben identificados con referencia a certas especificacións ou normas.</p>
<p>VI. Criterios de adxudicación:</p>
<p>1. Composición e características do equipo ofertado: ata 10 puntos.</p>
<p>2. Características do servicio técnico: ata 8 puntos.</p>
<p>-Período de garantía.</p>
<p>-Prezo de tubos de reposición.</p>
<p>-Tempo de resposta.</p>
<p>-Outras.</p>
<p>3. Opcións incluidas: ata 8 puntos.</p>
<p>4. Prezo ofertado: ata 6 puntos.</p>
<p>VII. Documentos de interese para os licitadores: o prego de claúsulas administrativas particulares, e demáis documentación complementaria estarán de manifesto e a disposición dos concursantes para o seu exame nos servicios centrais da Dirección Xeral de Recursos Económicos, edificio administrativo de</p>
<p>San Caetano, bloque 2-2º en Santiago de Compostela, e nas direccións provinciais do Servicio Galego de Saúde, tódolos días laborables, agás sábados, das 9 ás 14 horas.</p>
<p>VIII. Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partires do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981) 54 27 62 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>IX. Apertura de proposicións: terá lugar na sala de xuntas «C» do Servicio Galego de Saúde, edificio administrativo de San Lázaro, a partir das 10 horas do décimo primeiro día natural a contar desde o seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>X. Documentación que aportarán os licitadores: os documentos que figuran no prego de claúsulas administrativas particulares.</p>
<p>XI. Anuncios: o pagamento do anuncio do presente concurso público será por conta do/s adxudicatario/s do/s contrato/s.</p>
<p>Santiago de Compostela, 29 de decembro de 1995.</p>
<p>Antonio Carbajo Romero</p>
<p>Director xeral de Recursos Económicos</p>
<p>459</p>

