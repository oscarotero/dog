---
date: '1996-04-24'
id: 5C02
page: 3
number: 80
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 12 de marzo de 1996 pola que se convocan bolsas para inventario e
  catalogación de fondos de museos.
range: Orde
url: 'https://www.xunta.gal/dog/Publicados/1996/19960424/Anuncio5C02_gl.html'
---
<p>O Decreto 314/1986, do 16 de outubro, polo que se regula o sistema público de museos da Comunidade Autónoma de Galicia establece a obriga de tódolos museos de Galicia de confeccionaren o inventario e o catálogo das pezas que posúan, como medio para documentar cientificamente estas e así poder exerce-las funcións que a todo centro destas características lle corresponden.</p>
<p>Por outra banda, a Consellería de Cultura ten atribuída, en aplicación das súas competencias en materia de museos e patrimonio moble, a facultade de velar pola conservación, coidado e adecuado coñecemento dos museos e do patrimonio moble de Galicia, así como a de fomenta-la formación do persoal técnico dos museos, colaborando cos de Galicia, na medida das súas posibilidades orzamentarias, para o mellor cumprimento por estes dos fins e obrigas que lle son propios.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>1. Convócanse bolsas para inventario e catalogación dos fondos de museos, con cargo á aplicación orzamentaria 010.003.357A-481.00, dos orzamentos xerais da Comunidade Autónoma galega para 1996. O importe total das axudas en ningún caso excederá do crédito asignado para o efecto.</p>
<p>2. Os bolseiros realizarán os seus traballos en diversos centros museísticos de Galicia e serán coordinados e dirixidos pola Dirección Xeral do Patrimonio Histórico e Documental da Consellería de Cultura e por persoal técnico e facultativo debidamente cualificado, designado para o efecto por aquela.</p>
<p>3. Os traballos terán unha duración de 6 meses a partir da data de incorporación que establezca a Dirección Xeral do Patrimonio Histórico e Documental da Consellería de Cultura.</p>
<p>4. Os bolseiros seleccionados quedarán obrigados a:</p>
<p>-Asistir diariamente durante un mínimo de 5 horas ós centros onde resulten destinados. O horario será o establecido polos servicios técnicos da Dirección Xeral do Patrimonio Histórico e Documental de acordo co centro de destino.</p>
<p>-A segui-las indicacións técnicas dos coordinadores.</p>
<p>-A entregarlles ós coordinadores, ó finaliza-la bolsa, informe técnico así como copia dos inventarios e catálogos resultado do seu traballo.</p>
<p>Ó remata-la actividade, os coordinadores dos bolseiros depositarán na Dirección Xeral do Patrimonio Histórico e Documental da Consellería de Cultura copia do material realizado por cada bolseiro. O orixinal dos inventarios e catálogos quedará depositado no mesmo lugar no que se realizou o traballo.</p>
<p>Artigo 2º</p>
<p>1. Os solicitantes dunha bolsa deberán ser licenciados universitarios con coñecementos de museoloxía e materias afíns.</p>
<p>2. As solicitudes presentaranse conforme o modelo oficial, que figura como anexo I desta orde, no rexistro xeral da Consellería de Cultura ou nas súas delegacións provinciais. O prazo de presentación será de 15 días naturais, contados a partir do día seguinte ó da publicación da presente orde no Diario Oficial de Galicia.</p>
<p>Sen prexuízo do establecido no parágrafo anterior, as solicitudes poderán así mesmo presentarse de calquera das formas previstas no artigo 38.4º de Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Os solicitantes, deberán xunta-la seguinte documentación:</p>
<p>Fotocopia do DNI.</p>
<p>Declaración responsable de non ter emprego remunerado nin desfrutar doutra bolsa ou axuda, calquera</p>
<p>que fose esta, situacións que producen incompatibilidade co disfrute da bolsa que nesta orde se convoca.</p>
<p>Fotocopia compulsada do expediente académico.</p>
<p>Anexos I e II debidamente cubertos e fotocopia dos méritos alegados. Só contabilizarán aqueles méritos dos que se achege proba documental.</p>
<p>Artigo 3º</p>
<p>1. As bolsas serán adxudicadas prioritariamente para os seguintes museos e campos:</p>
<p>No campo da historia da arte:</p>
<p>-Museo das Peregrinacións (1 bolsa)</p>
<p>-Tratamento Documental do Inventario (1 bolsa)</p>
<p>-Museo Municipal de Ourense (1 bolsa)</p>
<p>-Museo Histórico de Sargadelos (1 bolsa)</p>
<p>-Museo Municipal Manuel Torres de Marín (1 bolsa)</p>
<p>No campo da arqueoloxia:</p>
<p>-Museo do Castro de Viladonga (1 bolsa)</p>
<p>-Museo Arqueolóxico Provincial de Ourense (1 bolsa)</p>
<p>-Tratamento Documental do Inventario (1 bolsa)</p>
<p>-Museo da Terra de Melide (2 bolsas)</p>
<p>No campo da etnografía</p>
<p>-Museo Etnolóxico de Ribadavia (1 bolsa)</p>
<p>-Museo Etnográfico Sotelo Blanco (1 bolsa)</p>
<p>-Parque Etnográfico do Río Arnoia e Museo do Xoguete (1 bolsa)</p>
<p>-Museo Etnográfico da Limia (1 bolsa)</p>
<p>2. Reservaranse 4 bolsas para licenciados en xeografía e historia, coa especialidade de Museoloxía, que obtiveran a licenciatura nos anos 1993, 1994 e 1995. Estas reservas terán destino nos centros seguintes:</p>
<p>-Museo de Belas Artes da Coruña (1 bolsa)</p>
<p>- Museo Etnolóxico de Ribadavia (1 bolsa)</p>
<p>-Museo do Castro de Viladonga (1 bolsa)</p>
<p>-Museo Arqueolóxico Provincial de Ourense (1 bolsa)</p>
<p>Os interesados nesta reserva, que será excluínte, deberán facelo constar expresamente na solicitude.</p>
<p>Artigo 4º</p>
<p>O importe da bolsa non excederá da cantidade de 695.000 ptas cada unha.</p>
<p>Artigo 5º</p>
<p>1. Os correspondentes servicios técnicos da Dirección Xeral do Patrimonio Histórico e Documental da Consellería de Cultura poderán reclamarlles, se fose necesario, ós solicitantes que enmenden os defectos administrativos apreciados na documentación esixida, de acordo co artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, outorgándose un prazo de 10 días desde o recibo do escrito de requerimento.</p>
<p>2. A avaliación dos méritos alegados, que lle corresponde á Dirección Xeral do Patrimonio His</p>
<p>tórico e Documental da Consellería de Cultura, farase segundo o seguinte baremo:</p>
<p>-Especialidade en historia da arte: 3 puntos.</p>
<p>-Especialidade en etnografía: 3 puntos.</p>
<p>-Especialidade en arqueoloxía: 3 puntos.</p>
<p>-Especialidade en museoloxía: 3 puntos.</p>
<p>-Experiencia de traballo remunerado en catálogos e inventario de fondos de museos. Por cada mes: 0,25 puntos. Ata un máximo de 4 puntos.</p>
<p>-Experiencia de traballo non remunerado en museos. Por cada mes: 0,10 puntos. Ata un máximo de 1,20 puntos.</p>
<p>-Cursos de museoloxía e monográficos de historia da arte, arqueoloxía, antropoloxía ou etnografía:</p>
<p>a) Por cursos de menos de 40 horas: 0,10 puntos. Ata un máximo de 1 punto.</p>
<p>b) Por cursos con acreditación expresa de máis de 40 horas: 0,25 puntos. Ata un máximo de 2 puntos.</p>
<p>c) Por cursos con acreditación expresa de máis de 100 horas: 0,50 puntos. Ata un máximo de 2 puntos.</p>
<p>d) Por cursos con acreditación expresa de máis de 250 horas: 1 punto. Ata un máximo de 3 puntos.</p>
<p>Asistencia a congresos: 0,10 puntos. Ata un máximo de 1 punto.</p>
<p>Presentación de comunicacións en congresos: 0,25 puntos. Ata un máximo de 2 puntos.</p>
<p>Presentación de relatorias en congresos: 0,50 puntos. Ata un máximo de 4 puntos.</p>
<p>Publicacións relacionadas con museoloxía, historia da arte, arqueoloxía, antropoloxía ou etnografía, impresas antes do remate do prazo de presentacións de solicitudes:</p>
<p>a) Por cada libro publicado: 1 punto. Ata un máximo de 3 puntos.</p>
<p>b) Pola publicación de inventarios ou catálogos: 0,5 puntos. Ata un máximo de 2 puntos.</p>
<p>c) Por cada artigo en revista especializada: 0,5 puntos. Ata un máximo de 2 puntos.</p>
<p>O mesmo mérito só se valorará unha vez : como comunicación, publicación ou asistencia a congresos.</p>
<p>Doutoramento:</p>
<p>a) Pola realización total dos cursos de doutoramento ou tese de licenciatura: 1 punto.</p>
<p>b) Pola realización da tese de doutoramento: 2 puntos.</p>
<p>Cursos de galego:</p>
<p>a) Iniciación: 0,5 puntos.</p>
<p>b) Iniciación e/ou perfeccionamento: 1 punto.</p>
<p>Curso de informática aplicada ós museos:</p>
<p>a) Con duración inferior a 40 horas: 0,25 puntos. Ata un máximo de 2 puntos.</p>
<p>b) Con acreditación expresa de duración superior a 40 horas: 0,50 puntos. Ata un máximo de 4 puntos.</p>
<p>Elaborarase un listado por cada un dos campos ou especialidades, tendo en conta que os méritos específicos alegados só se valorarán no campo ó que correspondan.</p>
<p>3. A selección das bolsas reservadas para os licenciados dos anos 1993, 1994 e 1995 efectuarase con base nas cualificacións obtidas en tódolos cursos da licenciatura, e resultarán seleccionados aqueles solicitantes que obteñan a puntuación máis alta.</p>
<p>4. As listas provisionais de bolseiros faranse públicos nos taboleiros de anuncios da Consellería de Cultura e nos das súas delegacións provinciais. O prazo de exposición será de 10 días naturais contados o da partir do día seguinte a súa publicación, e durante os cales se poderán face-las alegacións pertinentes.</p>
<p>5. A resolución da convocatoria correspóndelle ó conselleiro de Cultura por proposta do director xeral do Patrimonio Histórico e Documental. O acordo farase público, para efectos de notificación ós interesados nos taboleiros de anuncios da Consellería de Cultura e nos das súas delegacións provinciais.</p>
<p>6. A resolución de adxudicación pon fin á vía administrativa, de acordo co artigo 109 da Lei 30/1992, do 26 de novembro, e contra ela cabe interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir da data de notificación efectiva desta ós interesados.</p>
<p>7. Unha vez rematado o período de desfrute da bolsa, as persoas non seleccionadas poderán solicita-la devolución da documentación achegada.</p>
<p>Artigo 6º</p>
<p>O pagamento da bolsa axustarase á normativa orzamentaria de aplicación.</p>
<p>Ós adxudicatarios das bolsas poderáselles requiri-la documentación necesaria para proceder ó pagamento da dita bolsa.</p>
<p>Artigo 7º</p>
<p>1. No caso de que os beneficiarios das bolsas incumprisen algunha das condicións ou obrigas estipuladas na presente orde, a Consellería de Cultura instruirá expediente sancionador conforme ó previsto na Lei 30/1992, do 26 de novembro, de réxime xurídico das administracións públicas e do procedemento administrativo común e poderá, mesmo, anula-los beneficios concedidos e solicita-la devolución das cantidades percibidas, se as houbese, nos prazos que establece o Regulamento xeral de recadación.</p>
<p>2. O persoal técnico e facultativo que en cada provincia coordine e dirixa os bolseiros poderá propoñerlle á Dirección Xeral do Patrimonio Histórico e Documental da Consellería de Cultura a extinción</p>
<p>da bolsa por falta de dedicación ou incumprimento das condicións sinaladas.</p>
<p>3. A Dirección Xeral do Patrimonio Histórico e Documental da Consellería de Cultura expedirá, logo do informe favorable dos coordinadores, ó remata-los traballos, certificación acreditativa da prestación dos servicios.</p>
<p>4. As bolsas non implican relación funcionarial nin laboral coa Consellería de Cultura, nin compromiso que se estenda máis alá do seu ámbito de duración.</p>
<p>Artigo 8º</p>
<p>A Consellería de Cultura poderá facer pública unha nova convocatoria en iguais ou diferentes termos, no caso de que as adxudicacións acordadas non cubrisen a totalidade do crédito asignado.</p>
<p>Disposicións derradeiras</p>
<p>Primeira.-Autorízase ó director xeral do Patrimonio Histórico e Documental para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de marzo de 1996.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>ANEXO II</p>
<p>Sinale por orde de preferencia do 1 ó 14 os destinos:</p>
<p>No campo da historia da arte:</p>
<p>-Museo das Peregrinacións (1 bolsa)</p>
<p>-Tratamento documental do inventario (1 bolsa)</p>
<p>-Museo Municipal de Ourense (1 bolsa)</p>
<p>-Museo Histórico de Sargadelos (1 bolsa)</p>
<p>-Museo Municipal Manuel Torres de Marín (1 bolsa)</p>
<p>No campo da arqueoloxía:</p>
<p>-Museo do Castro de Viladonga (1 bolsa)</p>
<p>-Museo Arqueolóxico Provincial de Ourense (1 bolsa)</p>
<p>-Tratamento documental do inventario (1 bolsa)</p>
<p>-Museo da Terra de Melide (2 bolsas)</p>
<p>No campo da etnografía:</p>
<p>-Museo Etnolóxico de Ribadavia (1 bolsa)</p>
<p>-Museo Etnográfico Sotelo Blanco (1 bolsa)</p>
<p>-Parque Etnográfico do Río Arnoia e Museo do Xoguete (1 bolsa)</p>
<p>-Museo Etnográfico da Limia (1 bolsa)</p>
<p>Os que optaran pola reserva de praza sinalen por orde de preferencia do 1 ó 4 os destinos:</p>
<p>-Museo de Belas Artes da Coruña (1 bolsa)</p>
<p>-Museo Etnolóxico de Ribadavia (1 bolsa)</p>
<p>-Museo do Castro de Viladonga (1 bolsa)</p>
<p>-Museo Arqueolóxico Provincial de Ourense (1 bolsa)</p>
<p>2981</p>

