---
date: '1996-02-06'
id: D3D2
page: 952
number: 26
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 4 de decembro de 1995 pola que se recoñece a Escola de Educación
  Medioambiental no Tempo Libre CEM.
range: Orde
url: 'https://www.xunta.gal/dog/Publicados/1996/19960206/AnuncioD3D2_gl.html'
---
<p>O Decreto 77/1991, do 7 de marzo, que regula o recoñecemento das escolas de tempo libre, establece no seu artigo 2º que o recoñecemento das escolas de tempo libre e a aprobación dos seus programas de actuación, corresponde ó conselleiro de Cultura e Xuventude.</p>
<p>O Decreto 287/1993, do 10 de decembro, que establece a estructura orgánica da Xunta de Galicia, atribúelle a competencia en materia de xuventude á Consellería de Familia, Muller e Xuventude, polo que as competencias sinaladas no Decreto 77/1991, de recoñecemento das ditas escolas, correspóndelle á conselleira de Familia, Muller e Xuventude.</p>
<p>Examinado o expediente promovido por Natividad Vázquez Liste, en nome e representación da Sociedade Cooperativa Limitada de Educación Medioambiental CEM, no que solicita o recoñecemento e a aprobación dos programas de actuación da Escola de Educación Medioambiental no Tempo Libre «CEM», a Dirección Xeral de Xuventude efectúa proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 77/1991, do 7 de marzo, e Orde da Consellería de Cultura e Xuventude do 15 de marzo de 1991). Por todo iso,</p>
<p>DISPOÑO:</p>
<p>1. Recoñecerlle á Escola de Educación Medioambiental no Tempo Libre «CEM» a condición de escola de tempo libre e aproba-los programas de formación propostos para os niveis primeiro (monitores/as de actividades de tempo libre, especialistas en aire libre e natureza e medio ambiente) e segundo (directores/as de actividades de tempo libre e directores/as de campos de traballo) fixados no Decreto 77/1991, do 7 de marzo.</p>
<p>2. Ordena-la inscrición da Escola de Educación Medioambiental no Tempo Libre «CEM» no rexistro de escolas de tempo libre dependente da Dirección Xeral de Xuventude, correspondéndolle o número G.16.</p>
<p>3. A Consellería de Familia, Muller e Xuventude expedirá os títulos acreditativos correspondentes ás ensinanzas impartidas pola Escola de Educación Medioambiental «CEM», sempre de acordo co establecido no Decreto 77/1991, do 7 de marzo, quedando esta supeditada á supervisión e inspección ordenadas no artigo 9 do decreto.</p>
<p>Santiago de Compostela, 4 de decembro de 1995.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>569</p>

