---
date: '1996-02-07'
id: 30D2
page: 1
number: 27
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 29 de novembro de 1995, da Dirección Xeral de Estructuras e
  Desenvolvemento Rural, pola que se modifican as bases definitivas da zona da
  concentración parcelaria de Covas-Esmelle-Marmacón-Mandiá (Ferrol-A Coruña).
range: Resolución
url: 'https://www.xunta.gal/dog/Publicados/1996/19960207/Anuncio30D2_gl.html'
---
<p>A concentración parcelaria da zona de Covas-Esmelle-Marmacón, concello de Ferrol (A Coruña) foi declarada de utilidade pública e urxente execución por Decreto 257/1983, do 15 de decembro, acordándose por resolución da Dirección Xeral de Planificación e Desenvolvemento Agrario, de data 27 de novembro de 1985, amplia-lo perímetro da dita zona comprendendo a parroquia de Santa Uxía de Mandiá. Con data 28 de novembro de 1990 foron aprobadas as bases definitivas da dita zona.</p>
<p>Con posterioridade a esta aprobación e elaborado o proxecto da rede de camiños de concentración parceleria da zona, a necesidade de adaptarse ó novo deslindamento do dominio publico marítimo-terrestre que vai realizar a Administración do Estado, ó Plan Xeral de Urbanismo do Concello de Ferrol, á protección dos depósitos arqueolóxicos detectados na zona, o alto número de transmisións patrimoniais e recoñecementos de descoñecidos que convertiron a documentación integrante destas bases en obsoleta e, o respecto ós principios de cooperación e coordenación entre administracións públicas que teñen que presidir toda actuación destas, basean a conveniencia de actualiza-las bases definitivas do proceso concentrador que nos ocupa, polo que,</p>
<p>Visto o expediente administrativo, os informes emitidos polos servicios técnicos desta consellería, a Lei de reforma e desenvolvemento agrario, do 12 de xaneiro de 1973, a Lei galega 10/1985, do 14</p>
<p>de agosto, de concentración parcelaria para Galicia, a Lei 22/1988, do 28 de xullo, de costas, o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da Lei de costas, a Lei 30/1992, do 26 de novembro, de réxime xurídico das administracións públicas e do procedemento administrativo común, esta dirección xeral, en uso das facultades que lle veñen conferidas pola disposición adicional segunda da citada Lei galega,</p>
<p>RESOLVE:</p>
<p>1. Autoriza-lo Servicio Provincial de Estructuras e Desenvolvemento Rural da Coruña a levar a cabo tódalas actuacións necesarias para a actualización das bases definitivas de concentración parcelaria da zona de Covas-Esmelle-Marmacón-Mandiá (Ferrol-A Coruña).</p>
<p>2. Proceder a realiza-las seguintes exclusións do proceso concentrador:</p>
<p>2.1. Excluí-la extensión de terreo comprendido entre o límite da zona de influencia de costas e a liña de costa que delimita o dominio público marítimo-terrestre.</p>
<p>2.2. Excluír, así mesmo, as zonas incluídas nos seguintes subperímetros:</p>
<p>2.2.a. Mina de Cobarredeiras (Cobarredeiras-Covas).</p>
<p>2.2.b. A Toupeira (Raxón-Cobas).</p>
<p>2.2.c. Necrópole de Espadañido (Mámoas 1 e 2).</p>
<p>2.2.d. Castro de Tralocastro (Tralocastro-Esmelle).</p>
<p>2.2.e. Castro de Papoi ((Papoi-Marmancón).</p>
<p>2.2.f. Castro de Vilela (Vilela-Mandiá).</p>
<p>2.2.g. Castro dos Castros (Fraga-Mandiá).</p>
<p>2.2.h. O Casal (Esmelle).</p>
<p>2.2.i. O Murado (Castido-Esmelle).</p>
<p>2.3. Excluí-lo subperímetro que abarca a masa húmida situada ó sureste do Comunal das Cabezas rodeada de parte do C-33, C-37, C-37.a e C-35, a estrada que une Esmelle coa que une Covas con San Xurxo e esta última.</p>
<p>Faise constar que contra a presente resolución cabe interpoñer recurso ordinario ante o conselleiro de Agricultura, Gandería e Montes, no prazo dun mes desde o día seguinte ó da publicación da presente resolución.</p>
<p>Santiago de Compostela, 29 de novembro de 1995.</p>
<p>Ángel Ligero Fraile de Tejada</p>
<p>Director xeral de Estructuras e Desenvolvemento Rural</p>
<p>534</p>

