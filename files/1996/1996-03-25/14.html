---
date: '1996-03-25'
id: 484E
page: 2
number: 60
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Decreto 118/1996, do 14 de marzo, polo que se declara a urxente ocupación de
  bens e dereitos co obxecto de impoñe-la servidume de paso para o
  establecemento e conservación da liña eléctrica aérea, a 66 kV Zarzo-Aranga,
  nos concellos de Paderne, Coirós e Aranga (A Coruña) (expediente número
  52547).
range: Decreto
url: 'https://www.xunta.gal/dog/Publicados/1996/19960325/Anuncio484E_gl.html'
---
<p>Unión Eléctrica-Fenosa, S.A., con domicilio para efectos de notificacións na r/ Fernando Macías nº 2 da Coruña, solicitou desta consellería, a concesión dos beneficios de expropiación forzosa e a declaración de urxente ocupación dos terreos afectados pola execución do proxecto de construcción da liña eléctrica aérea a 66 kVde 11.900 m de lonxitude en simple, conductor tipo LA-180, de 181,60 mm, sobre apoios metálicos, con orixe na subestación que se vai instalar na central hidroeléctrica de Zarzo, discorrendo polos termos municipais de Paderne, Coirós e Aranga, ata a subestación que se vai instalar en Aranga (A Coruña) (Expte. número 52547).</p>
<p>A dita instalación autorizouse e declarouse de utilidade pública, por resolución da Delegación Provincial da Consellería de Industria e Comercio da Coruña do 15-2-1995, a cal foi obxecto de publicación, inseríndose no DOG do 1-4-1993, no BOP da Coruña do 27-4-1993, e no BOE do 5-5-1993. O proxecto de execución daquela aprobouse por resolución do citado órgano do 4-5-1994.</p>
<p>A solicitude de urxente ocupación fíxose de acordo co disposto no artigo 31 do regulamento que desenvolve a Lei 10/1966, do 18 de marzo, de expropiación forzosa e sancións en materia de instalacións eléctricas, aplicable ó presente expediente, en virtude do establecido pola alínea 2 da disposición transitoria segunda da Lei 40/1994, do 30 de decembro, de ordenación do sistema eléctrico nacional.</p>
<p>Os anuncios de información pública aberta en función desta petición, coa relación de interesados, bens e dereitos afectados, publicáronse no DOG do 17-3-1995, no BOP da Coruña do 23-3-1995, no xornal El Ideal Gallego do 24-3-1995, e nos taboleiros de anuncios das casas do concello de Paderne, Coirós e Aranga e nos de delegación provincial, ó mesmo tempo na forma regulamentaria notificouse individualmente a cada un dos interesados que figuran na dita relación, agás ós propietarios dos predios número 2, 4, 6, 16 e 24 do concello de Paderne, e 236 do de Aranga, que por resultar descoñecidos, déuselle traslado das actuacións practicadas ó Ministerio Fiscal, segundo o artigo 5 da Lei de expropiación forzosa, do 16 de decembro de 1954.</p>
<p>A tramitación do expediente fíxose de acordo coa Lei 10/1966, do 18 de marzo, e co seu regulamento de aplicación, aprobado polo Decreto 2619/1966, do 20 de outubro; durante o período en que se someteu a trámite de información pública, formularon alegacións de desconformidade coa valoración dos bens obxecto da expropiación os propietarios dos predios número 17 e 21 do termo municipal de Paderne, 8 e 83 de Coirós, e 34, 174, 186, 189, 218 e 221 do concello de Aranga, as cales non se teñen en conta por corresponder a outra fase do procedemento. Os titulares dos predios número 1, 17 e 21 do concello de Paderne; 8, 47, 51 e 83 do de Coirós; e 34, 64, 107, 116, 131 e 234 do termo municipal de Aranga; solicitan diversa información sobre a afección da liña eléctrica ós seus bens que se van expropiar, a cal lle foi oportunamente facilitada pola empresa beneficiaria da liña eléctrica. Existía, así mesmo, erro na titularidade dos predios número 16 de Paderne; 15, 22, 83, e 92 de Coirós; e 40, </p>
<p>41, 42, 43, 44 e 45 de Aranga; os cales foron rectificados, coa comunicación ó verdadeiro titular en cada caso.</p>
<p>Unha vez practicada, por técnicos da delegación provincial da Consellería de Industria e Comercio da Coruña, a inspección sobre o terreo seguindo o trazado aprobado para a instalación desta liña, puidose comprobar que nos bens afectados, sobre os que se solicitan os beneficios de expropiación, para os efectos da servidume, non se dan os supostos</p>
<p>prohibitivos previstos nos artigos 6 da Lei 10/1966, do 18 de marzo, e 25 do Decreto 2619/1966, nin lle son de aplicación as limitacións do artigo 26 do dito decreto.</p>
<p>Considérase xustificada a urxente ocupación solicitada pola compañía Unión Eléctrica-Fenosa, S.A., xa que con esta liña se pretende amplia-las redes de distribución de enerxía, para mellora-la subministración eléctrica nos sectores de establecemento das instalacións e poder garanti-las máximas condicións de seguridade da subministración nas ditas zonas, atendendo as constantes reclamacións polo mal servicio no sector e debido a que a imposición da servidume de paso, polo procedemento ordinario, faría imposible cumpri-los prazos previstos para estas instalacións.</p>
<p>Na súa virtude, e por proposta do conselleiro de Industria e Comercio, logo de deliberación do Consello da Xunta de Galicia, na súa reunión do día catorce de marzo de mil novecentos noventa e seis,</p>
<p>DISPOÑO:</p>
<p>Artigo único.-Para os efectos previstos na Lei 10/1966, do 18 de marzo, de expropiación forzosa e sancións en materia de instalacións eléctricas, e no seu regulamento de aplicación, aprobado polo Decreto 2619/1966, do 20 de outubro, declárase urxente a ocupación de terreos e bens gravados coa servidume de paso imposta co alcance previsto no artigo 4 da lei citada, para realiza-la instalación proxectada e proposta por Unión Eléctrica-Fenosa, S.A., da liña eléctrica aérea con orixe na subestación da central hidroeléctrica de Zarzo e final na subestación de Aranga.</p>
<p>Os bens e dereitos a que afecta esta disposición sitúanse nos termos municipais de Paderne, Coirós e Aranga (A Coruña) e son tódolos que figuran na relación presentada pola empresa solicitante dos beneficios de expropiación, que consta no expediente, o cal se someteu a información pública na forma e datas anteriormente descritas.</p>
<p>Santiago de Compostela, catorce de marzo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Antonio Couceiro Méndez</p>
<p>Conselleiro de Industria e Comercio</p>
<p>2037</p>

