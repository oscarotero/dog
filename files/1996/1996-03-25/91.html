---
date: '1996-03-25'
id: 498E
page: 2
number: 60
agency: INSTITUTO GALEGO DE CONSUMO
section: VI. ANUNCIOS
title: >-
  Resolución de 12 de marzo de 1996 pola que se anuncia concurso polo
  procedemento aberto dun contrato para a realización de traballos específicos e
  concretos na administración consistente na implantación de programas de
  control de calidade no laboratorio de consumo de Galicia.
range: Resolución
url: 'https://www.xunta.gal/dog/Publicados/1996/19960325/Anuncio498E_gl.html'
---
<p>A Consellería de Industria e Comercio convoca o seguinte concurso polo procedemento aberto:</p>
<p>Obxecto: realización dos traballos de implantación de programas de control de calidade no Laboratorio de Consumo de Galicia.</p>
<p>Orzamento: catro millóns novecentas cincuenta mil pesetas (4.950.000 pesetas).</p>
<p>Documentos de interese para os licitadores: os pregos de prescricións técnicas e de cláusulas administrativas particulares estarán de manifesto e á disposición dos interesados para o seu exame, durante o prazo de presentación de proposicións en días e horas hábiles de oficina, na Secretaría Xeral da Consellería de Industria e Comercio da Xunta de Galicia, sita en San Caetano, edificio administrativo nº 5 4º piso, Santiago de Compostela.</p>
<p>Presentación de ofertas: as ofertas dirixiranse en calquera dos modos previstos no artigo 100 do Regulamento xeral de contratos do Estado ó Instituto Galego de Consumo da Consellería de Industria e Comercio, sita en Santiago de Compostela, edificio administrativo San Caetano, 5º-4º andar, no prazo de trece días naturais, contados desde o día seguinte ó da publicación deste anuncio no Diario Oficial de Galicia, por tratarse dun expediente de tramitación urxente ó abeiro do disposto no artigo 72 da LCAP.</p>
<p>Apertura de pregos: a apertura de pregos terá lugar no Instituto Galego de Consumo, ás once horas do décimo primeiro día ó da finalización do prazo de presentación de proposicións; se este fose inhábil, posporase ó primeiro día hábil seguinte. Se o día da apertura de proposicións fose sábado, posporase ata o luns seguinte.</p>
<p>Documentos que deben presenta-los licitadores: os indicados na cláusula 7ª do prego de cláusulas administrativas particulares.</p>
<p>Fianza provisional: nesta contratación queda dispensada a prestación da garantía provisional, ó abeiro do disposto no artigo 36.2º da Lei 13/1995, do 18 de maio, de contratos das administracións públicas, por ser de contía inferior a 27.266.208 pesetas.</p>
<p>Prazo de execución: será de nove meses (9) desde o día seguinte á súa sinatura.</p>
<p>O importe deste anuncio correrá por conta do adxudicatario.</p>
<p>Santiago de Compostela,12 de marzo de 1996.</p>
<p>Francisco Gallegos Martínez</p>
<p>Presidente do Instituto Galego de Consumo</p>

