---
date: '1996-03-25'
id: 493A
page: 2
number: 60
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula de notificación do 28 de febreiro de 1996 de resolución relativa ó
  expediente de desafiuzamento administrativo seguido contra José E. Martínez
  Sabarís (expediente: PO-83/460. Cta 2) por resultar descoñecido o seu
  domicilio.
range: Cédula
url: 'https://www.xunta.gal/dog/Publicados/1996/19960325/Anuncio493A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente notifícaselle a José E. Martínez Sabarís, beneficiario da vivenda en réxime de alugueiro, sita na rúa Menéndez y Pelayo nº 17, 2º E de Vigo, correspondente ó expediente PO-83/460. Cta 2 que, con data do 25 de xaneiro de 1996, dictei resolución na que acordei a resolución de pleno dereito do contrato por falta de pagamento das cotas pendentes, e o lanzamento da devandita vivenda.</p>
<p>Requirido para o pagamento dos 88 recibos pendentes que ascenden a un importe de 838.803 ptas. e transcorrido o prazo outorgado sen que o dito requirimento fose atendido, este feito constitúe causa legal suficiente ó abeiro dos artigos 138 e 142 do Decreto 2214/1968, do 24 de xullo, polo que se aproba o Regulamento de vivendas de protección oficial para a resolución do contrato, desafiuzamento e lanzamento da vivenda.</p>
<p>O lanzamento levarao a cabo polo representante legal da entidade colaboradora Hnos. Alonso Garrán, S.L., con credencial para o efecto suscrita e asinada polo director xeral do IGVS e coa autorización xudicial para a entrada no domicilio de particulares na execución de actos forzosos da Administración, incorporada ó expediente e co auxilio das forzas de seguridade do Estado.</p>
<p>Advírteselle ó interesado que, de conformidade co establecido no Regulamento de vivendas de protección oficial, poderá evita-lo lanzamento aboando o total de débeda coa recarga do 10% establecido no artigo 138 do Decreto 2214/1968, no prazo de quince días hábiles a partir do seguinte a aquel no que teña lugar a publicación.</p>
<p>Contra esta resolución, que non é definitiva na vía administrativa, cabe interpoñer recurso ordinario perante o conselleiro de Política Territorial, Obras Públicas e Vivenda no prazo dun mes.</p>
<p>Santiago de Compostela, 28 de febreiro de 1996.</p>
<p>José Antonio Redondo López</p>
<p>Director xeral</p>
<p>7583</p>

