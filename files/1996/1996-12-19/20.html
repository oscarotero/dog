---
date: '1996-12-19'
id: C9FA
page: 11
number: 247
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (91/1995).
range: Edicto
url: 'https://www.xunta.gal/dog/Publicados/1996/19961219/AnuncioC9FA_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela.</p>
<p>Fai saber que neste xulgado do meu cargo se seguen autos de exhorto penal nº 91/95, procedentes do Xulgado de Primeira Instancia e Instrucción da Estrada, e nas actuacións acordouse sacar á venda en primeira e pública poxa, por termo de vinte días e prezo de valoración o seguinte vehículo propiedade de Claudio Rodríguez Furelos:</p>
<p>-Vehículo matrícula C-15393-VE.</p>
<p>A poxa terá lugar na sala de audiencia deste xulgado, sito na r/ Viena nº 2 do polígono das Fontiñas o vindeiro día 20 de xaneiro ás once horas, conforme as seguintes condicións:</p>
<p>1. O tipo de remate será de 50.000 pesetas, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de consignacións de este xulgado no BBV nº conta 1592-79-91-95 o vinte por cento do tipo de remate.</p>
<p>3. Poderanse facer ofertas por escrito, en prego cerrado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo de remate.</p>
<p>4. Só o acredor poderá face-lo remate a calidade de ceder a un terceiro.</p>
<p>5. Reservaranse en depósito por instancia do acredor as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas ofertas.</p>
<p>6. As cargas e gravames anteriores e os preferentes se os houbese, ó crédito do actor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro día 20 de febreiro, ás once horas, nas mesmas condicións cá primeira, agás o tipo de remate que será do setenta e cinco por cento do da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día 18 de marzo, tamén ás once horas, rexendo para ela as mesmas condicións fixadas para a segunda.</p>
<p>Dado en Santiago de Compostela, vintesete de novembro de mil novecentos noventa e seis.</p>
<p>Maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>8591</p>

