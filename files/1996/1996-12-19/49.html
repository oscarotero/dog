---
date: '1996-12-19'
id: CA72
page: 11
number: 247
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 20 de novembro de 1996, do Servicio de Estructuras e
  Desenvolvemento Rural de Lugo, pola que se anuncia a toma de posesión
  definitiva dos predios de substitución na zona de Silva (Pol-Lugo).
range: Resolución
url: 'https://www.xunta.gal/dog/Publicados/1996/19961219/AnuncioCA72_gl.html'
---
<p>Ponse en coñecemento de tódolos interesados na concentración parcelaria da zona de Silva (Pol-Lugo) que, co obxecto de que tomen posesión deles, se poñen a disposición dos respectivos propietarios os predios de substitución, fixándose como data límite para a dita toma de posesión o 31 de decembro de 1996, a falta de acordo do propietario destes e o novo axudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto</p>
<p>de 1985, no prazo de trinta días hábiles, contados desde o 1 de xaneiro de 1997, os interesados poderán reclamar, acompañando dictame pericial de todos e cada un dos predios, sobre diferencias superiores ó dous por cento entre a cabida real dos novos predios e a que consta no expediente de concentración.</p>
<p>Consonte o artigo 45 da devandita lei, o propietario que non permita a toma de posesión dos predios, será obxecto de compulsión directa, logo do apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos, que a posesión dos predios de reemprazo autórgalles a aqueles que no acordo de concentración figuren como adxudicatarios, os medios de defensa establecidos polas leis. Advírtese que todo aquel que non abandone a posesión na data antes fixada, poderá verse privado das colleitas, a falta de acordo co adxudicatario.</p>
<p>Lugo, 20 de novembro de 1996.</p>
<p>Fernando López Gutiérrez</p>
<p>Xefe do Servicio de Estructuras e Desenvolvemento Rural de Lugo</p>
<p>9158</p>

