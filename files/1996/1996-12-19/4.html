---
date: '1996-12-19'
id: C9B2
page: 11
number: 247
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 27 de novembro de 1996 pola que se ordena a publicación no
  Diario Oficial de Galicia do acordo do Consello da Xunta de Galicia, do 21 de
  novembro de 1996, no que se adxudican provisionalmente 4 emisoras de
  radiodifusión sonora en ondas métricas con modulación de frecuencia.
range: Resolución
url: 'https://www.xunta.gal/dog/Publicados/1996/19961219/AnuncioC9B2_gl.html'
---
<p>Adoptado acordo polo Consello da Xunta de Galicia na súa reunión do día vinteún de novembro de 1996, relativo á adxudicación provisional de catro emisoras en ondas métricas con modulación de frecuencia para a súa explotación polas corporacións locais, resulta necesario darlle publicidade ó devandito acordo, unha vez cumprido-los requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesión de emisoras de radiodifusión sonora en ondas</p>
<p>métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes con esta finalidade.</p>
<p>En consecuencia,</p>
<p>RESOLVO:</p>
<p>Ordena-la publicación no Diario Oficial de Galicia do acordo do Consello da Xunta de Galicia, adoptado na súa reunión do 21 de novembro de 1996, polo que se adxudican provisionalmente 4 emisoras de radiodifusión sonora para a súa explotación polos respectivos concellos, texto que figura no anexo á presente resolución.</p>
<p>Santiago de Compostela, 27 de novembro de 1996.</p>
<p>José Manuel Soto Vázquez</p>
<p>Director Xeral de Medios de Comunicación Social e Audiovisual</p>
<p>Anexo á Resolución do 27 de novembro de 1996</p>
<p>O Consello da Xunta de Galicia, na súa reunión do día vinteún de novembro de mil novecentos noventa e seis adoptou, entre outros, o seguinte acordo:</p>
<p>«De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo (DOG nº 151, do 8 de agosto), modificado parcialmente polo Decreto 35/1992, do 6 de febreiro (DOG nº 27, do día 10 do mesmo mes), que regulan o procedemento de concesión de emisoras de radiodifusión sonora en ondas métricas con modulación de frecuencia, na orde da Consellería da Presidencia e Administración Pública, do 25 de febreiro de 1992 (DOG nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro de Cultura e Comunicación Social, acorda adxudicar, con carácter provisional, a explotación dunha emisora de radiodifusión sonora en ondas métricas con modulación de frecuencia a cada un dos concellos que se relacionan no anexo adxunto, con expresión das características que corresponden a cada unha das emisoras.</p>
<p>O outorgamento das concesións, que habilitarán para a posta en funcionamento das correspondentes emisoras, estará supeditado á aprobación previa do proxecto técnico, á realización das obras e instalacións correspondentes, así como á posterior inspección e autorización da posta en funcionamento.</p>
<p>A Consellería de Cultura e Comunicación Social adoptará as medidas necesarias para a execución do presente acordo, de conformidade coas funcións que lle outorga o artigo 2º do Decreto 212/1996, do 6 de xuño, que modifica parcialmente a estructura orgánica da Xunta de Galicia».</p>
<p>Anexo do acordo do Consello da Xunta de Galicia, polo que se adxudican provisionalmente catro emisoras de radiodifusión sonora en ondas métricas con modulación de frecuencia, para a súa explotación polas corporacións locais.</p>
<table><tbody><tr><td></td></tr>
<tr><td>Prov.</td><td>Concello</td><td>F(Mhz)</td><td>Lonx.</td><td>Lat.</td><td>Cota</td><td>HEFM</td><td>PRAW</td><td>P</td><td>D</td></tr>
<tr><td></td></tr>
</tbody></table>
<table><tbody><tr><td>C</td><td>Touro</td><td>91.8</td><td>8W1826</td><td>42N5204</td><td>325</td><td>37.5</td><td>50</td><td>M</td><td>N</td></tr>
<tr><td>OU</td><td>O Carballiño</td><td>107.4</td><td>8X0436</td><td>42N2550</td><td>397</td><td>37.5</td><td>150</td><td>M</td><td>N</td></tr>
<tr><td>OU</td><td>Xunqueira de Ambía</td><td>107.3</td><td>7W4402</td><td>42N1220</td><td>534</td><td>37.5</td><td>50</td><td>M</td><td>N</td></tr>
<tr><td>PO</td><td>Valga</td><td>107.9</td><td>8W3849</td><td>42N4203</td><td>35</td><td>37.5</td><td>50</td><td>M</td><td>N</td></tr>
</tbody></table>
<p>9002</p>

