---
date: '1996-07-31'
id: EBB6
page: 7
number: 149
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de xullo de 1996 pola que se convoca un curso sobre protección
  de personalidades e escoltas, dirixido ós membros da Unidade do C.N.P.
  adscrita á Comunidade Autónoma de Galicia, pertencentes á escala básica e á
  escala de subinspección.
range: Resolución
url: 'https://www.xunta.gal/dog/Publicados/1996/19960731/AnuncioEBB6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme ás funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre protección de personalidades e escoltas, que deberá desenvolverse conforme ás seguintes bases:</p>
<p>Obxectivos.</p>
<p>O curso ten por obxectivos:</p>
<p>a) Coñecer e perfecciona-las técnicas aplicables na protección de personalidades.</p>
<p>b) Coñecer qué unidades operativas interveñen nos dispositivos de protección a personalidades.</p>
<p>c) Coñece-los medios técnicos utilizables na protección de personalidades.</p>
<p>d) Coñece-los métodos de actuación de organizacións terroristas.</p>
<p>e) Conseguir coñecementos sobre os explosivos utilizados por organizacións terroristas e as medidas que cómpre adoptar.</p>
<p>Destinatarios.</p>
<p>O curso vai dirixido ós membros da Unidade do C.N.P. adscrita á Comunidade Autónoma de Galicia, pertencentes á escala básica e á escala de subinspección.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán será de 32.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias ramatará o día 26 de setembro, ás 14 horas.</p>
<p>3. As instancias deberán vir asinadas polo xefe do cadro de persoal e seladas, será esto requisito</p>
<p>indispensable para ser admitido nos cursos; o incumprimento deste requisito conlevará á non admisión no devandito curso.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4 Polígono de Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de mañá e tarde, e nel trataranse, entre outros, os seguintes temas: a) Aspectos xerais da protección de personalidades. b) Protección de personalidades: dinámica e estática. c) Grupos de apoio. d) Caravanas. e) Plans de seguridade: dispositivos. f) Transmisións, etc.</p>
<p>Datas.</p>
<p>O curso celebraráse do 7 ó 18 de outubro de 1996.</p>
<p>O horario será de 10 h a 14 horas e de 16.30 a 19.30 horas.</p>
<p>Relación de admitidos.</p>
<p>A relación de admitidos publicarase o día 2 de outubro, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>No salón de actos da Dirección Xeral de Seguridade, sito na rúa de Roma, s/n no Polígono das Fontiñas, en Santiago de Compostela.</p>
<p>Certificado de asistencia.</p>
<p>Ó remate do curso entregaráselle un certificado de asistencia, a aquelas persoas que acrediten a súa participación continuada ó mesmo, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, conlevará a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adapta-lo ás necesidades da Administración e ás continxencias que poidan xurdir.</p>
<p>Santiago de Compostela, 5 de xullo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9605797</p>

