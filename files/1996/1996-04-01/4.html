---
date: '1996-04-01'
id: 4D9A
page: 2
number: 65
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de febreiro de 1996 pola que se autoriza o cesamento de actividades,
  para o nivel de educación infantil, no centro privado Cristo Rey da Coruña.
range: Orde
url: 'https://www.xunta.gal/dog/Publicados/1996/19960401/Anuncio4D9A_gl.html'
---
<p>Examinado o expediente incoado pola titularidade do centro privado Cristo Rey da Coruña en solicitude de cesamento de actividades, para o nivel de educación infantil, no dito centro.</p>
<p>Resultando que o antedito centro privado obtivo, para o devandito nivel educativo, a autorización definitiva por Orde do 28 de xaneiro de 1991.</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña.</p>
<p>Resultando que a devandita delegación provincial elevou proposta favorable sobre a referida petición, acompañando o preceptivo informe, así mesmo favorable, da inspección de educación.</p>
<p>Visto o Decreto 133/1995, do 10 de maio, que regula as autorizacións de cesamento de actividades (DOG do 22).</p>
<p>Considerando que os alumnos do centro non van atopar problemas de escolarización polo que a continuidade do ensino non se prexudica.</p>
<p>Esta consellería,</p>
<p>DISPÓN:</p>
<p>Autorizar, de acordo cos informes emitidos, o cesamento de actividades, para o nivel de educación infantil, no centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito nivel no dito centro.</p>
<p>Santiago de Compostela, 5 de febreiro de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia da Coruña</p>
<p>Concello: A Coruña</p>
<p>Localidade: A Coruña</p>
<p>Enderezo: Elviña, 149</p>
<p>Denominación: Cristo Rey</p>
<p>Titular: Hermanos Maristas</p>
<p>Autorización do cesamento de actividades para o nivel de educación infantil.</p>
<p>96-1942</p>

