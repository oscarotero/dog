---
date: '1996-04-01'
id: 4DB6
page: 2
number: 65
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 13 de marzo de 1996 pola que se convocan 2 cursos sobre dereito
  administrativo policial básico dirixidos ós membros dos corpos das policías
  locais de Galicia.
range: Resolución
url: 'https://www.xunta.gal/dog/Publicados/1996/19960401/Anuncio4DB6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de 2 cursos sobre dereito administrativo policial básico, que deberán desenvolverse conforme as seguintes bases:</p>
<p>Obxectivos:</p>
<p>Os cursos teñen por obxectivos inicia-lo policía no estudio do dereito administrativo policial e dotalo dunha formación teórico-práctica que lle sexa útil no desempeño posterior do seu labor profesional.</p>
<p>Destinatarios:</p>
<p>Os cursos van dirixidos ós membros dos corpos das policías locais de Galicia, e membros da Unidade do C.N.P. adscrita á Comunidade Autónoma de Galicia.</p>
<p>Inscrición:</p>
<p>A inscrición dos participantes será totalmente gratuíta.</p>
<p>Prazas:</p>
<p>O número de prazas que se ofertarán para cada curso será de 40.</p>
<p>Solicitudes:</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas, nas seguintes datas.</p>
<p>-A Coruña: o día 11 de abril.</p>
<p>-Ferrol: o día 15 de maio.</p>
<p>3. As instancias deberán vir asinadas polo xefe do cadro de persoal e seladas, será isto requisito indispensable para ser admitido nos cursos; o incumprimento deste requisito suporá á non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración:</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>a) Actos e procedementos administrativos.</p>
<p>b) Actos e espectáculos pùblicos.</p>
<p>c) Armas e explosivos.</p>
<p>d) Lei de seguridade cidadán.</p>
<p>Datas:</p>
<p>Os cursos celebraranse nas seguintes datas:</p>
<p>-A Coruña: do 22 ó 26 de abril.</p>
<p>-Ferrol: do 3 ó 7 de xuño.</p>
<p>O horario será de 16 a 20 horas do serán.</p>
<p>Relación de admitidos:</p>
<p>A relación de admitidos publicaráse nas seguintes datas:</p>
<p>-A Coruña: o día 16 de abril.</p>
<p>-Ferrol: o día 21 de maio.</p>
<p>Esta relación publicarase no taboleiro de anuncios da Academia Galega de Seguridade, ou ben poden</p>
<p>confirma-la súa asistencia chamando ó teléfono (981) 56 34 00.</p>
<p>Lugar:</p>
<p>Os cursos desenvolveranse nas cidades da Coruña e Ferrol, quedando por concreta-lo seu lugar de celebración, que se comunicará previamente xunto coa lista de admitidos.</p>
<p>Certificado de asistencia:</p>
<p>Ó remate dos cursos entregaráselle un certificado de asistencia a aquelas persoas que acrediten a súa participación continuada a ela, non podendo supera-las faltas de asistencia un 15% do total da duración de horas lectivas do curso; unha non asistencia superior ó 15%, aínda que sexa xustificada, suporá a non expedición do certificado.</p>
<p>Modificacións:</p>
<p>A Academia Galega de Seguridade poderá modifica-lo desenvolvemento dos cursos para adapta-los ás necesidades da Administración e ás continxencias que poidan xurdir.</p>
<p>Santiago de Compostela, 13 de marzo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2310</p>

