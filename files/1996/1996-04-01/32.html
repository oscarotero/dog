---
date: '1996-04-01'
id: '4E16'
page: 3
number: 65
agency: CONCELLO DE NIGRÁN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960401/Anuncio4E16_gl.html'
---
<p>Prego de condicións económico-administrativas para contratar, polo procedemento aberto, tramitación urxente, forma de concurso, unha auditoría legal</p>
<p>e financeira do último cuadrienio no Concello de Nigrán.</p>
<p>Obxecto.-O obxecto deste contrato é a realización dunha auditoría legal e financeira do período comprendido entre o 15 de xuño de 1991 e o 15 de xuño de 1995. Comprenderá a auditoría legal sobre patrimonio municipal, contratación de obras, servicios e subministracións, urbanismo e auditoría financeira.</p>
<p>Procedemento.-Aberto, forma de concurso, tramitación urxente.</p>
<p>Prezo.-Máximo 12.000.000 de ptas. (doce millóns de pesetas).</p>
<p>Prazo de execución.-3 meses.</p>
<p>Concursantes.-Poderán participar no concurso as empresas consultoras ou de servicios ou empresarios individuais inscritos no rexistro mercantil que dispoñan dunha organización e teñan unha actividade relacionada directamente co obxecto do contrato.</p>
<p>Propostas.-As propostas presentaranse en sobre pechado no que constará proposta para participar no concurso convocado polo Concello de Nigrán para a contratación de traballos de auditoría, no rexistro xeral do concello, nos 26 días hábiles seguintes ó da publicación do derradeiro dos anuncios do concurso no BOP e no DOG, acompañándose a documentación esixida de acordo co seguinte modelo de proposta:</p>
<p>«D/Dª ...., con DNI nº ...., con enderezo ...., no seu nome (ou en representación de ....), informado do anuncio publicado no boletín o diario oficial de ...., nº ...., do ...., polo que se convoca concurso para a adxudicación dos traballos profesionais dunha auditoría nese Concello de Nigrán, solicita participar neste, comprometéndose á realización dos traballos con estricta suxeición ó prego de condicións que manifesta coñecer e aceptar integramente, e memoria que se achega sobre o contido e o alcance dos traballos e polo prezo de .... pesetas. Lugar, data e sinatura».</p>
<p>Fianzas.-Provisional de 50.000 ptas. e definitiva do 4% do prezo da adxudicación.</p>
<p>Apertura de plicas.-Terá lugar ás 12 h do día seguinte ó que remate o prazo de presentación de propostas, na secretaría xeral deste concello.</p>
<p>Nigrán, 19 de febreiro de 1996.</p>
<p>José Villar Pereira</p>
<p>Alcalde-presidente</p>
<p>1326</p>

