---
date: '1996-08-08'
id: 8F5A
page: 7553
number: 155
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 19 de xullo de 1996 pola que se modifica a do 14 de febreiro de 1995,
  de composición e funcións da Comisión Asesora sobre Diabete en Galicia creada
  por Orde do 30 de marzo de 1987.
range: Orde
url: 'https://www.xunta.gal/dog/Publicados/1996/19960808/Anuncio8F5A_gl.html'
---
<p>A Orde do 30 de marzo de 1987 creou a Comisión Asesora sobre Diabete en Galicia coa finalidade de desenvolver en forma integrada as accións sobre esta enfermidade e atende-los seus aspectos preventivos, terapéuticos, de rehabilitación e de carácter social. Por Orde de 14 de febreiro de 1995 modificouse a súa composición e ampliáronse as súas funcións en prol de mellora-la súa capacidade de xestión e coordinación das accións que se leven a cabo no marco do Programa Galego de Prevención e Control da Diabete.</p>
<p>Posteriormente, o Decreto 63/1996, do 15 de febreiro, polo que se establece a estructura orgánica dos servicios centrais da Consellería de Sanidade e Servicios Sociais, suprimiu a Dirección Xeral de Organización Sanitaria, en tanto que o Decreto 64/1996, de 15 de febreiro, polo que se establece a estructura orgánica dos servicios centrais do Servicio Galego de Saúde, creou a Dirección Xeral de Atención Especializada, á que lle corresponde, dentro do marco da planificación xeral sanitaria e do Plan de Saúde da Comunidade Autónoma, o</p>
<p>desenvolvemento da atención especializada e a dirección e xestión dos recursos necesarios para este nivel asistencial.</p>
<p>En consecuencia, resulta preciso adapta-la estructura da Comisión Asesora sobre a Diabete en Galicia ós devanditos decretos, modificando o artigo 3 da referida Orde do 14 de febreiro de 1995, polo que, en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 22 de outubro,</p>
<p>DISPOÑO:</p>
<p>Artigo único.-O artigo 3 da Orde do 14 de febreiro de 1995 pola que se modifica a composición e funcións da Comisión Asesora sobre Diabete en Galicia, creada por Orde do 30 de marzo de 1987, quedará redactado do seguinte xeito:</p>
<p>«A Comisión Asesora sobre Diabete en Galicia comporase dos seguintes membros:</p>
<p>-Presidente:</p>
<p>O director xeral de Saúde Pública ou persoa en quen delegue.</p>
<p>-Vocais:</p>
<p>Un representante da Subdirección Xeral de Planificación e Aseguramento, nomeado polo secretario xeral do Servicio Galego de Saúde.</p>
<p>Un representante da Dirección Xeral de Atención Especializada do Servicio Galego de Saúde.</p>
<p>Un experto no tema da atención especializada nomeado polo director xeral de Atención Especializada do Servicio Galego de Saúde.</p>
<p>Un ATS ou ATS/DUE experto no tema da diabete nomeado polo director xeral de Atención Especializada do Servicio Galego de Saúde.</p>
<p>Un experto no tema da diabete nomeado polo director xeral de Saúde Pública da Consellería de Sanidade e Servicios Sociais.</p>
<p>Un representante da Dirección Xeral de Saúde Pública, nomeado polo director xeral, que actuará como secretario.</p>
<p>Un representante da Dirección Xeral de Atención Primaria do Servicio Galego de Saúde.</p>
<p>Un representante da Sociedade Galega de Endocrinoloxía, Nutrición e Metabolismo.</p>
<p>Un representante do Instituto Galego de Oftalmoloxía.</p>
<p>Un representante da Federación Galega de Educadores en Diabete.</p>
<p>Dous representantes das asociacións de diabéticos existentes na Comunidade Autónoma de Galicia».</p>
<p>Disposicións derradeiras</p>
<p>Primeira.-A presente orde entrará en vigor o mesmo día da súa publicación no Diario Oficial de Galicia.</p>
<p>Segunda.-Facúltase o director xeral de Saúde Pública para o desenvolvemento e execución do establecido nesta norma.</p>
<p>Santiago de Compostela, 19 de xullo de 1996.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>5704</p>

