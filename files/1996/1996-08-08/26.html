---
date: '1996-08-08'
id: 8FC6
page: 7592
number: 155
agency: CONCELLO DA PONTENOVA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960808/Anuncio8FC6_gl.html'
---
<p>Marco Antonio García Sangil, licenciado en Dereito e secretario do Concello da Pontenova, certifico que o Pleno deste Concello, en sesión ordinaria, celebrada o día vinteseis de marzo de mil novecentos noventa e seis, adoptou, entre outros, o seguinte acordo, que copiado literalmente di:</p>
<p>«2º. Aprobación definitiva da modificación dotacional das normas subsidiarias municipais.</p>
<p>Visto o expediente instruído para a modificación puntual das normas subsidiarias do planeamento na Pontenova.</p>
<p>Visto o proxecto redactado en decembro de 1995 que consta no expediente coa denominación modificación dotacional en NSP, que se presente a aprobación definitiva e na que se inclúen as seguintes modificacións:</p>
<p>1º Na zona de Boulloso, intermedio entre o río Eo e antiga vía férrea, desde a actual clasificación de SNU/EP e sistema xeral (S.G.) para espacio libre e dotacional (D. deportivo recreativo).</p>
<p>2º No cemiterio desde a actual clasificación como solo urbano residencial mixta, nuns 20 metros de</p>
<p>fondo coa vía de planeamento xeral de acceso a Goios e a ordenanza dotacional na restante profundidade de 10 metros, para completar 30 metros de fondo de alteración, a solo urbano con aplicación da ordenanza de centro diferenciado.</p>
<p>3º Supresión da vía de enlace do campo da feira a Goios, aplicándoselle a ordenanza residencial mixta ás cabeceiras da vía suprimidas e o resto do solo non urbanizable especialmente protexido.</p>
<p>Visto o informe favorable do 14 de marzo de 1996, emitido pola Subdirección Xeral de Urbanismo e Arquitectura, de conformidade co disposto no artigo 7 da Lei 7/1995, do 29 de xuño, de delegacións e distribución de competencias en materia de urbanismo.</p>
<p>Tras breve debate, o Pleno, en votación ordinaria e por oito votos a favor do grupo de goberno e dúas abstencións, polo tanto, coa maioría esixida no Art. 47.3º da Lei 7/1985, do 2 de abril, acordou:</p>
<p>Primeiro.-Aprobar definitivamente o proxecto elaborado en decembro de 1995 de modificacións D. en N.S.P., sinalando que na modificación 1ª, na zona do Boulloso, o novo sistema xeral de espacios libres e dotacional que se crea nela non implicará a reclasificación dos terreos como solo urbano.</p>
<p>Segundo.-Levanta-la suspensión de licencias nas zonas de modificación acordadas polo Pleno do 4 de abril de 1995».</p>
<p>E para que así conste, coa excepción prevista no artigo 206 do Regulamento de organización, funcionamento e réxime xurídico das entidades locais, no sentido de que o borrador da acta expresada non foi sometido á súa aprobación, expido o presente anuncio co visto e prace do primeiro tenente de alcalde na Pontenova o vintesete de maio de mil novecentos noventa e seis.</p>
<p>Visto e prace</p>
<p>O primeiro tenente de alcalde</p>
<p>Rubricado</p>
<p>9604722</p>

