---
date: '1996-08-08'
id: 8FA6
page: 7586
number: 155
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 19 de xullo de 1996, da Secretaría Xeral da Consellería de
  Cultura e Comunicación Social, pola que se anuncia, polo sistema de concurso
  aberto, a contratación das obras de acondicionamento e ampliación do museo de
  arte sacra do convento das Clarisas en Monforte de Lemos (Lugo) e de
  rehabilitación das Escolas Vellas na colexiata de Santa María en Xunqueira de
  Ambía (Ourense).
range: Resolución
url: 'https://www.xunta.gal/dog/Publicados/1996/19960808/Anuncio8FA6_gl.html'
---
<p>A Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, as obras que se citan:</p>
<p>-Acondicionamento e ampliación do museo de arte sacra do convento das clarisas en Monforte de Lemos (Lugo).</p>
<p>Orzamento de licitación: doce millóns oitocentas oitenta e dúas mil trescentas setenta e nove ptas. (12.882.379 ptas.) IVE incluído.</p>
<p>Prazo de execución: tres (3) meses.</p>
<p>Clasificación do contratista: grupo K, subgrupo 7, categoría c.</p>
<p>-Rehabilitación das Escolas Vellas na colexiata de Sta. María en Xunqueira de Ambía (Ourense).</p>
<p>Orzamento de licitación: cinco millóns seiscentas sesenta e oito mil setecentas sesenta e nove ptas. (5.668.769 ptas.) IVE incluído.</p>
<p>Prazo de execución: dous (2) meses.</p>
<p>Clasificación do contratista: grupo K, subgrupo 7, categoría c.</p>
<p>Nas devanditas obras non se esixe fianza provisional.</p>
<p>Exposición dos proxectos: os proxectos e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 26 días naturais contados a partir do día seguinte á publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Os licitadores que opten a máis dunha obra deberán presentar toda a documentación para cada unha delas.</p>
<p>Apertura de proposicións: será realizada pola mesa de contratación ás 11 horas do décimo día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta dos adxudicatarios.</p>
<p>Santiago de Compostela, 19 de xullo de 1996.</p>
<p>José Mª Sánchez González</p>
<p>Secretario xeral da Consellería de Cultura e Comunicación Social</p>
<p>5984</p>

