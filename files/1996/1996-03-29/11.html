---
date: '1996-03-29'
id: 4CFE
page: 2
number: 64
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 25 de marzo de 1996 pola que se resolve a convocatoria pública para a
  provisión, polo sistema de libre designación, dun posto de traballo vacante na
  Consellería de Xustiza, Interior e Relacións Laborais anunciado por Orde do 5
  de outubro de 1995.
range: Orde
url: 'https://www.xunta.gal/dog/Publicados/1996/19960329/Anuncio4CFE_gl.html'
---
<p>Convocada por Orde do 5 de outubro de 1995 (DOG nº 199, do 17 de outubro) a provisión, polo sistema de libre designación, dun posto de traballo vacante na Consellería de Xustiza, Interior e Relacións Laborais, de conformidade co previsto no artigo 27.2º da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo e 3/1995, do 10 de abril, e nos artigos 16 e 17 do Decreto 93/1991, do 20 de marzo, e no uso das facultades conferidas polo artigo 15.4º da devandita lei, esta consellería,</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación, dun posto de traballo vacante nesta consellería, anunciada pola Orde do 5 de outubro de 1995 (DOG nº 199, do 17 de outubro).</p>
<p>Segundo.-Adxudicarlle destino, no posto de traballo que se indica, ó persoal que se relaciona no anexo da presente orde.</p>
<p>Terceiro.-O persoal mencionado deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Cuarto.-Contra a presente orde, que esgota a vía administrativa, poderase interpoñer recurso contencionso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Santiago de Compostela, 25 de marzo de 1996.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>ANEXO</p>
<p>Nº R.P.:1221214957A2051</p>
<p>Apelidos e nome: Pérez González, Manuel</p>
<p>Posto de traballo: servicio de estudio e Admón Local</p>
<p>Código do posto: XUC030000315770010</p>
<p>Grupo: A/B</p>
<p>Nivel: 28</p>
<p>Corpo ou escala: xeral</p>
<p>Dependencia: Dirección Xeral de Xustiza e Interior</p>
<p>Localidade: Santiago de Compostela</p>
<p>2363</p>

