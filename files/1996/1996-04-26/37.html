---
date: '1996-04-26'
id: 5E7A
page: 3
number: 82
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1996/19960426/Anuncio5E7A_gl.html'
---
<p>O Pleno deste Concello en sesión extraordinaria celebrada o día 17 de abril de 1996, acordou contrata-las obras que se relacionan a continuación,</p>
<p>polo procedemento aberto, sistema de concurso e tramitación urxente:</p>
<p>1. Saneamento en Augaxosa.</p>
<p>Orzamento: 3.500.000 ptas.</p>
<p>2. Acceso ó núcleo de poboación de Ferrería e Machín.</p>
<p>Orzamento: 7.767.781 ptas.</p>
<p>Os pregos de condicións económico-administrativas particulares que rexerán na contratación das obras citadas expóñense ó público por prazo de oito días hábiles contados desde o seguinte ó da publicación do correspondente edicto no BOP.</p>
<p>De conformidade co disposto no artigo 122.2º do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, anúnciase, ó mesmo tempo, a contratación das obras, tendo en conta que estas se suspenderán no caso de producíranse reclamacións contra os pregos.</p>
<p>1. Presentación de proposicións.</p>
<p>As proposicións presentaranse no rexistro do concello, durante o prazo de 13 días naturais contados desde o seguinte ó da publicación deste edicto no BOP e no Diario Oficial de Galicia.</p>
<p>2. Documentación que hai que presentar para cada obra.</p>
<p>Os licitadores presentarán ó mesmo tempo dous sobres, un levará soamente o modelo de proposición económica e as modificacións que propoña o concursante que poidan facer máis conveniente a realización do obxecto do contrato, de conformidade cos criterios que se establecen por orde decrecente na base nº 21 e outro cos documentos seguintes:</p>
<p>a) DNI e NIF, ou fotocopia autenticada.</p>
<p>b) Resgardo acreditativo de que depositou a fianza provisional.</p>
<p>c) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da Lei 13/1995, do 18 de maio, de contratos das administracións públicas. No suposto de que o dito documento non poida ser expedido pola autoridade competente, poderá ser substituído por unha declaración responsable outorgada perante unha autoridade administrativa, notario público ou organismo profesional cualificado.</p>
<p>d) Escritura de poder, se actúa en representación doutra persoa, legalizado, se é o caso, e verificado na súa suficiencia por un letrado en exercicio ou polo secretario do concello.</p>
<p>e) Escritura de constitución de sociedade mercantil inscrita no Rexistro Mercantil, cando concorra unha sociedade desta natureza.</p>
<p>f) Xustificante autenticado de estar dado de alta no imposto sobre actividades económicas no epígrafe que o faculte para contratar.</p>
<p>h) Certificación de estar ó corrente no pagamento das cotas da Seguridade Social.</p>
<p>i) Declaración de estar ó corrente nas súas obrigas tributarias nos termos establecidos no artigo 2 do Real decreto 1462/1985, do 3 de xullo.</p>
<p>j) Xustificación da solvencia económica e financeira, que se acreditará por calquera dos medios seguintes:</p>
<p>-Informe de institucións financeiras, ou, se é o caso, xustificantes da existencia dun seguro de indemnizacións por riscos profesionais.</p>
<p>-Declaración relativa á cifra de negocios global e das obras no curso dos tres últimos anos.</p>
<p>k) Xustificación da solvencia técnica, que se acreditará polos seguintes medios:</p>
<p>-Relación das obras executadas nos últimos 5 anos, aocmpañada de certificado de boa execución para as máis importantes.</p>
<p>-Declaración na que se indica a maquinaria, material e medios técnicos do que dispón o empresario para a execución das obras.</p>
<p>3. Modelo de proposición:</p>
<p>Don/Dona..., domicilioado/a en..., con DNI nº..., en nome propio (ou en representación de... como acredita por...), informado/a da convocatoria do concurso, toma parte neste, comprometéndose á realización das obras de... no prazo de..., e no prezo de... (en letra e en número) IVE incluído, conforme o proxecto técnico e prego de cláusulas económico-administrativas, que acepta a súa totalidade, e se compromete á realización das unidades de obra adicional valoradas á prezo de proxecto e de acordo co seguinte detalle: unidades, medición, designación, prezo e total.</p>
<p>Riotorto, ... de... de 1995.</p>
<p>4. Condicións da adxudicación.</p>
<p>-Unidades de obra completa adicional que garden relación coa materia do proxecto obxecto do contrato e a prezos do proxecto.</p>
<p>-Mellor prezo.</p>
<p>-Mellor prazo de execución.</p>
<p>En todo caso, será solicitado pola alcaldía un técnico competente que informe sobre as proposicións presentadas antes da súa adxudicación.</p>
<p>Os expedientes están a disposición dos interesados na secretaría municipal.</p>
<p>Riotorto, 18 de abril de 1996.</p>
<p>José López Cabodevila</p>
<p>Alcalde</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

