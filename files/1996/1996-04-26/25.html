---
date: '1996-04-26'
id: '5E46'
page: 3
number: 82
agency: XULGADO DO PENAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto de poxa (41/1995).
range: Edicto
url: 'https://www.xunta.gal/dog/Publicados/1996/19960426/Anuncio5E46_gl.html'
---
<p>En virtude do acordado en providencia dictada o día da data en xuízo oral número 41/1995, executoria, 164/1995-M, do Xulgado do Penal número dous de Santiago de Compostela, A Coruña, no que foron condenados en sentencia firme do 11-5-1995, por medio do presente edicto anúnciase a venda en</p>
<p>pública poxa, por primeira vez, os seguintes bens mobles embargados da propiedade do condenado, Cándido López Palmaz.</p>
<p>Os ditos bens, así como do valor da súa taxación, son os seguintes: vehículo Mercedes 190-E.2.3, matrícula C-6855-AV, de gasolina, valorado en 1.940.000 pesetas, o 13 de decembro de 1994 polo perito Botana. Faise constar en relación co lugar no que se atopa que está no garaxe que a empresa Setex-Aparki, S. A., ten en Santiago de Compostela, no lugar de Fervenza, Conxo, e en relación coa documentación relativa a eles que se requiriu ó condenado o 31 de outubro de 1995, sen que a entregase. Establécense as seguintes regras sinaladas na Lei de axuizamento civil:</p>
<p>1. Nos remates non se admitirán ofertas que non cubran as dúas terceiras partes da taxación. En tódalas poxas, desde o anuncio ata a súa celebración, poderán facerse ofertas por escrito en prego pechado, xuntando o resgardo de face-la consignación no BBV do importe a que se refire o artigo seguinte. Os pregos conservaraos pechados o secretario e serán abertos no acto do remate ó se publicaren as ofertas, e producirán o mesmo efecto que os que se realicen no dito acto. Só o executante poderá facer oferta coa condición de cede-lo remate a un terceiro. O executante que exercer esta facultade deberá verifica-la dita cesión mediante comparecencia perante o propio xulgado que celebrase a poxa, con asistencia do cesionario, quen deberá aceptala, e todo iso previa ou simultaneamente ó pagamento do resto do prezo de remate.</p>
<p>2. Para tomar parte na poxa deberán os licitadores consignar previamente no BBV, conta de consignacións do Xulgado do Penal número 2 de Santiago de Compostela número 1593, clave 71, co número de procedemento ou xuízo oral, presentando neste xulgado copia do mandamento de ingreso, unha cantidade igual, polo menos, ó 20 por 100 efectivo de valor dos bens que sirva de tipo para a poxa; sen este requisito non serán admitidos. Devolveranse as ditas consignacións ós seus respectivos donos, acto continuo do remate, excepto a que corresponda ó mellor postor, a cal se reservará en depósito como garantía do cumprimento da súa obrigación, e, se é o caso, como parte do prezo da venda. Tamén poderán reservarse en depósito por instancia do acredor as demais consignacións dos ofertantes que o admitan e cubrisen o tipo da poxa, para efectos de que, se o primeiro adxudicatario non cumprise a obrigación, poida aprobarse o remate a favor dos que lle sigan pola orde das súas respectivas ofertas. As </p>
<p>cantidades consignadas por estes seranlles devoltas unha vez que o adxudicatario cumpra a obrigación. A consignada por este reservarase na forma e para os fins previstos no apartado anterior.</p>
<p>3. O executante poderá tomar parte na poxa e mellora-las ofertas que se fixeren, sen necesidade de consigna-lo depósito prevido no artigo anterior.</p>
<p>De non haber ofertantes na primeira poxa, que terá lugar o día 27 de maio ás 11 horas, na sala</p>
<p>de audiencia deste xulgado (sala número 5), sinálase para a segunda o día 3 de xuño, ás 11 horas, no mesmo lugar, para a que servirá de tipo o setenta e cinco por cento da valoración. Non se admitirán ofertas que non cubran as dúas terceiras partes do tipo.</p>
<p>Celebrarase terceira poxa, se é o caso, o día 10 de xuño, ás 11 horas, no mesmo lugar, sen suxeición a tipo.</p>
<p>As chaves do vehículo tenas Stex Aparki S. A. O condenado foi requirido para entrega da documentación do vehículo o 31 de outubro de 1995, e non a entregou. O vehículo atópase no garaxe que a empresa Setex-Aparki, S. A. ten en Santiago de Compostela, no lugar de Fervenza, Conxo. Fáiselles saber ós licitadores que en oficio remitido pola policía local de Santiago de Compostela, o 27 de decembro de 1995, infórmase de que o dito vehículo xerou uns gastos de traslado de 8.570 ptas. e por depósito, por día ou fracción, supoñen un importe de 600 ptas. Acumuláronse por ámbolos conceptos ata o día 27 de decembro de 1995 a cantidade de 391.370 ptas. Faise saber que os ditos gastos poderán ser por cargo do rematante.</p>
<p>Santiago de Compostela, trece de abril de mil novecentos noventa e seis.</p>
<p>O maxistrado xuíz</p>
<p>Rubricado</p>
<p>O secretario</p>
<p>Rubricado</p>
<p>3139</p>

