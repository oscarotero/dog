---
date: '1996-03-22'
id: '4756'
page: 2
number: 59
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 15 de abril de 1993, da Delegación Provincial de Lugo, pola que
  se autoriza e se declara de utilidade pública o establecemento da instalación
  eléctrica que se cita. (Expediente número 3192 A.T.).
range: Resolución
url: 'https://www.xunta.gal/dog/Publicados/1996/19960322/Anuncio4756_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico Asturianas, S.A., con domicilio en Lugo-Cidade de Viveiro, 4, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración do Estado á Xunta de Galicia en materia de industria,</p>
<p>Esta delegación provincial resolveu autorizar a Begasa a instalación eléctrica que ten como características principais as seguintes:</p>
<p>Liñas de media tensión 20 kV, de 293 e 557 metros de lonxitude, conductor LA-30, apoios de formigón e torres metálicas, orixe na L.M.T. Vivero-Xerdiz e na L.M.T. a Valcarria e final nos centros Naseiro e Sobrado. Centros de transformación de 50 kVA 20 kV, 380/220 V, torre metálica. Liñas de baixa tensión, conductores R.Z.-95-50-25 apoios de formigón ou sobre fachada, para melloras da subministración na parroquia de San Pedro, concello de Viveiro.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regu</p>
<p>lamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 15 de abril de 1993.</p>
<p>Jesús Bendaña Suárez</p>
<p>Delegado provincial de Lugo</p>
<p>96-1488</p>

