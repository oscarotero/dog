---
date: '1996-07-30'
id: 8AD2
page: 7
number: 148
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 12 de xuño de 1996, da Delegación Provincial de Pontevedra, pola
  que se notifica a resolución do expediente sancionador P-297/1995
  (pesca-Pontevedra).
range: Resolución
url: 'https://www.xunta.gal/dog/Publicados/1996/19960730/Anuncio8AD2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan, as resolucións dos ditos expedientes, por infracción á Lei 7/1992, do 24 de xullo, sobre pesca fluvial en Galicia.</p>
<p>1. Contra a dita resolución e de conformidade co disposto nos artigos 107.1º e 114 ó 117 da Lei 30/1992, de réxime xurídico das administracións públicas e do procedemento administrativo común, e no prazo dun mes contado a partir do día seguinte ó desta publicación, poderá interpoñer recurso ordinario ante o conselleiro de Agricultura, Gandería e Montes. Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>2. O importe da sanción, así como o da indemnización, farase efectivo, dentro do prazo de quince días contados desde o momento en que a resolución sexa firme, na conta nº 120.596, do Banco Pastor (0072), oficina principal (0401). De non facelo dentro do prazo sinalado procederase ó seu cobramento pola vía de constrinximento.</p>
<p>3. O rescate do comisado, no caso de que se trate de utensilios de uso lícito, poderá obterse logo de pagamento da contía total da sanción e indemnización dentro do prazo establecido no parágrafo anterior.</p>
<p>Pontevedra, 12 de xuño de 1996.</p>
<p>José Luis Díez Yáñez</p>
<p>Delegado provincial de Pontevedra</p>
<p>ANEXO</p>
<p>Expediente: P-297/1995.</p>
<p>Denunciado: Pablo Adolfo Liste Silva.</p>
<p>Último enderezo coñecido: A Igrexa-Pousada, 4. Boqueixón, A Coruña.</p>
<p>Feito denunciado: pescar 4 troitas de tamaño menor ó permitido (16-17, 5-16, e 17 cm) no termo municipal de Vila de Cruces, o día 25-6-1995, no río Ulla.</p>
<p>Precepto infrinxido: artigo 33.9º da Lei 7/1992 de pesca fluvial.</p>
<p>Precepto sancionador: artigo 33 da Lei 7/1992 de pesca fluvial.</p>
<p>Sanción: 5.000 ptas. e indemnización de 10.000 ptas.</p>
<p>5615</p>

