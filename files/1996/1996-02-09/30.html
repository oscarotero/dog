---
date: '1996-02-09'
id: 322E
page: 1
number: 29
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de febreiro de 1996 pola que se convocan unhas xornadas de
  estudio sobre o presente e futuro do réxime público de pensións.
range: Resolución
url: 'https://www.xunta.gal/dog/Publicados/1996/19960209/Anuncio322E_gl.html'
---
<p>A Escola Galega de Administración Pública e a Universidade da Coruña organizan unhas xornadas de estudio sobre o presente e futuro do réxime público de pensións.</p>
<p>1. Obxecto.</p>
<p>Os días 14 e 15 de marzo de 1996 terán lugar, na facultade de Dereito da Universidade da Coruña, unhas xornadas de estudio sobre «O presente e futuro do réxime público de pensións.»</p>
<p>2. Obxectivos.</p>
<p>Estudia-lo conxunto do sistema público de prestacións de Seguridade Social, tendo en conta as reformas recentemente operadas nel, as posibles alternativas ó seu financiamento, o papel que poida te-la negociación colectiva neste contexto e a súa viabilidade futura, así como o réxime das prestacións de asistencia, actualmente á marxe do sistema público contributivo de Seguridade Social.</p>
<p>3. Contido.</p>
<p>-Coordenadas xerais e perspectivas do sistema español de seguridade social.</p>
<p>-A ordenación do reintegro de gastos médicos.</p>
<p>-Reflexións críticas sobre o futuro do sistema público de pensións.</p>
<p>-A Seguridade Social e maila súa reforma.</p>
<p>-Considerando a Seguridade Social a principios de 1996.</p>
<p>4. Destinatarios.</p>
<p>Persoal laboral e funcionario de calquera das administracións públicas galegas, e particularmente os representantes legais e sindicais dos colectivos correspondentes. Diplomados en relacións laborais, licenciados en dereito e ciencias económicas e empresariais, e estudiantes dos últimos dous anos destas dúas licenciaturas.</p>
<p>O número de prazas está limitado a 300, segundo a capacidade do local no que terán lugar.</p>
<p>5. Desenvolvemento e duración.</p>
<p>As xornadas abriranse o xoves, día 14 de marzo, ás 9.30 horas, e rematarán ás 20.15 horas do día 15 de marzo.</p>
<p>6. Inscrición.</p>
<p>-Prazo: remata o venres, día 8 de marzo de 1996.</p>
<p>-Lugar de presentación: na Área de Dereito do Traballo e Seguridade Social da facultade de Dereito da Universidade da Coruña (Campus de Elviña, s/n-15071, A Coruña). Tfno. 13 04 57-Ext. 1552. Fax nº 29 03 10.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán de quedaren prazas baldeiras, coa condición de que se cumpran os requisitos xerais antes indicados.</p>
<p>A partir do 11 de marzo, os peticionarios poderán obter confirmación da súa posible admisión, chamando por teléfono en días laborables, de 11.30 a 13 horas, ó seguinte número: (981) 13 04 57 (Ext. 1552).</p>
<p>7. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas e expresarase neste documento a natureza da actividade e as datas da súa realización.</p>
<p>Santiago de Compostela, 1 de febreiro de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>95-0743</p>

