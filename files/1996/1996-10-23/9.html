---
date: '1996-10-23'
id: AE46
page: 9
number: 208
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de abril de 1995, da Delegación Provincial da Coruña, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita. (Expediente
  52866).
range: Resolución
url: 'https://www.xunta.gal/dog/Publicados/1996/19961023/AnuncioAE46_gl.html'
---
<p>Visto o expediente incoado pola empresa Enagás, S.A., co enderezo na Avda. de América, nº 38, 28028 Madrid, para a autorización administrativa, declaración de utilidade pública e aprobación do proxecto de execución das instalacións que seguen:</p>
<p>-Liña de media tensión aero-subterránea a 15/20 kV, que parte da subestación de Santa Mariña, en forma subterránea con conductor AL tipo R.H.V. de 150 mm nunha lonxitude de 2.915 m e pasa-la aérea en Serantes cunha lonxitude de 9.166 m en conductor LA-110, con remate na planta de gasificación de Cabo Prioriño. Termo municipal de Ferrol.</p>
<p>Cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolveu:</p>
<p>Autorizar, declarar de utilidade pública e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>A Coruña, 4 de abril de 1995.</p>
<p>Juan I. Lizaur Otero</p>
<p>Delegaod provincial da Coruña</p>
<p>7106</p>

