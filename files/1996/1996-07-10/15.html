---
date: '1996-07-10'
id: '8306'
page: 6
number: 135
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 4 de xullo de 1996, da Dirección Xeral de Estructuras e
  Desenvolvemento Rural, pola que se comunica a apertura do prazo de
  presentación de proxectos que desexen acollerse ó Programa de Desenvolvemento
  e Diversificación Económica de Zonas Rurais (Proder).
range: Resolución
url: 'https://www.xunta.gal/dog/Publicados/1996/19960710/Anuncio8306_gl.html'
---
<p>A Comisión das Comunidades Europeas, con data do 24 de xuño do presente ano, aprobou o Programa Operativo de Desenvolvemento e Diversificación</p>
<p>Económica de Zonas Rurais de España (PRODER), concibido como plurifondo e plurirrexional e ó amparo do cal se poden presentar programas locais de desenvolvemento e diversificación económinca que poidan acceder a subvencións procedentes dos fondos estructurais europeos, así como dos procedentes das Administracións nacionais.</p>
<p>No referente ó Subprograma de Galicia, tales programas de desenvolvemento e diversificación económica quedan limitados ás seguintes medidas:</p>
<p>-Valorización do patrimonio rural. Renovación e desenvolvemento de núcleos de poboación sen predominio da actividade agraria.</p>
<p>-Investimentos turísticos no espacio rural: agroturismo.</p>
<p>-Investimentos turísticos no espacio rural: turismo local.</p>
<p>-Fomento de pequenas empresas, actividades artesanais e de servicios.</p>
<p>-Servicios nas empresas rurais.</p>
<p>O financiamento previsto para o Subprograma de Galicia é de 7.600 millóns de ptas., está previsto que a contribución pública máxima sexa de 5.473 millón que se distribúen da seguinte maneira:</p>
<table><tbody><tr><td></td></tr>
<tr><td>Contribución pública</td><td>Millóns de pesetas</td></tr>
<tr><td></td></tr>
</tbody></table>
<table><tbody><tr><td>Fondos estructurais U.E. (FEOGA-O; FEDER)</td><td>3.815</td></tr>
<tr><td></td></tr>
<tr><td>Administración central</td><td>129</td></tr>
<tr><td></td></tr>
<tr><td>Xunta de Galicia</td><td>714</td></tr>
<tr><td></td></tr>
<tr><td>Administración local</td><td>815</td></tr>
<tr><td></td></tr></tbody></table>
<p>O Programa Operativo (PRODER) concíbese como un esforzo para desenvolver e diversifica-la economía do medio rural promovido polos propios axentes sociais e económicos do medio rural, que son, á súa vez, executores dos programas locais de desenvolvemento e diversificación económica da zona.</p>
<p>Considéranse como promotores idóneos para a execución destas accións:</p>
<p>-Administracións públicas, locais ou organismos ou sociedades de promoción dependentes delas.</p>
<p>-Iniciativas locais público-privadas ou privadas da zona rural.</p>
<p>-Oficinas e órganos comarcais da Comunidade Autónoma.</p>
<p>Os promotores, sexan públicos, privados o mixtos, elaborarán un programa integrado de desenvolvemento e diversificación da actividade económica que contempla unicamente as medidas recollidas no Subprograma de Galicia, total ou parcialmente, pero que deberá contemplar necesariamente os seguintes aspectos:</p>
<p>1) Definición dunha zona homoxénea, para poder instrumentalizar unha estratexia coherente e un programa realista.</p>
<p>2) Definición de obxectivos, e a súa correspondencia cos obxectivos xerais do programa, criterios de selec</p>
<p>ción dos proxectos individuais en relación cos ditos obxectivos. Cuantificación das metas que se pretenden acadar.</p>
<p>3) Un plan estratéxico, elaborado con participación da poboación e dos axentes locais, que debe incluír un diagnóstico adecuado do territorio, a delimitación de potencialidades, cun inventario de recursos dispoñibles, e unha estratexia para desenvolver.</p>
<p>En virtude do anteriormente exposto, esta dirección xeral,</p>
<p>RESOLVE:</p>
<p>1.-Abri-lo prazo de presentación de solicitudes para acollerse ó Programa Operativo PRODER, que se iniciará a partir do día seguinte á publicación da presente resolución no Diario Oficial de Galicia. As ditas solicitudes serán dirixidas á Consellería de Agricultura, Gandería e Montes- Dirección Xeral de Estructuras e Desenvolvemento Rural- por calquera dos medios previstos no artigo 38 da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>2.-Os proxectos que desexen acollerse ó Programa de Desenvolvemento e Diversificación económica de zonas rurais (PRODER) deberán comprender.</p>
<p>-Documentación que defina ó promotor.</p>
<p>-Proxecto local de desenvolvemento e diversificación económica da zona no que se reúnan os aspectos sinalados na parte expositiva da presente resolución.</p>
<p>-Certificación dos acordos tomados polo órgano competente da Administración local polo que se compromete a achega-lo financiamento que se recolla no plan financeiro do programa.</p>
<p>-Nomeamento do responsable económico-financeiro de carácter público.</p>
<p>3.-Na selección de proxectos considerarán os seguintes criterios:</p>
<p>-Limitacións derivadas da declaración de parques, áreas naturais protexidas, etc.</p>
<p>-Limitacións topográficas.</p>
<p>-Avellentamento da poboación.</p>
<p>-Renda municipal.</p>
<p>-Índice de despoboamento.</p>
<p>-Viabilidade dos proxectos.</p>
<p>-Nivel participativo da poboación.</p>
<p>-Capacidade administrativa e de xestión do promotor.</p>
<p>4.-A regulación normativa do réxime de axudas relativo ó Programa de Desenvolvemento e Diversificación Económica de Zonas Rurais (PRODER), estará á disposición dos interesados na Dirección Xeral de Estructuras e Desenvolvemento Rural (c/San Caetano, s/n, Santiago de Compostela).</p>
<p>5.-O prazo de presentación de solicitudes e documentación rematará o día 20 de setembro de 1996.</p>
<p>Santiago de Compostela, 4 de xullo de 1996.</p>
<p>Angel Ligero Fraile de Tejada</p>
<p>Director xeral de Estructuras e Desenvolvemento Rural</p>
<p>5184</p>

