---
date: '1996-07-10'
id: 82CE
page: 6
number: 135
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de xuño de 1996 pola que se autoriza o cesamento de actividades,
  para os niveis de educación infantil primaria/EXB, no centro privado London de
  Ferrol (A Coruña).
range: Orde
url: 'https://www.xunta.gal/dog/Publicados/1996/19960710/Anuncio82CE_gl.html'
---
<p>Examinado o expediente incoado pola titularidade do centro privado London de Ferrol (A Coruña) en solicitude de cesamento de actividades para os niveis de educación infantil primaria/EXB, no dito centro.</p>
<p>Resultando que o antedito centro privado obtivo, para os devanditos niveis educativos, a autorización definitiva por Orde do 27 de novembro de 1967.</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña.</p>
<p>Resultando que a devandita delegación provincial elevou proposta favorable sobre a referida petición, achegando o preceptivo informe, así mesmo favorable, da inspección de educación.</p>
<p>Visto o Decreto 133/1995, do 10 de maio, que regula as autorizacións de cesamento de actividades (DOG do 22) e a Orde de 20 de setembro de 1995 (DOG do 15 de decembro), que desenvolve o dito decreto.</p>
<p>Considerando que os alumnos do centro non van atopar problemas de escolarización, polo que a continuidade do ensino non se prexudica.</p>
<p>Esta consellería,</p>
<p>DISPÓN:</p>
<p>Autorizar, de acordo cos informes emitidos, o cesamento de actividades, con efectos de 31 de agosto de 1996, para o niveis de educación infantil e primaria/EXB, no centro privado que se relaciona no anexo da presente orde, quedando nulas as disposicións que autorizan o funcionamento legal dos devanditos niveis no dito centro.</p>
<p>Santiago Compostela, 4 de xuño de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia da Coruña.</p>
<p>Concello: Ferrol.</p>
<p>Localidade: Ferrol.</p>
<p>Enderezo: Praza de Serantes.</p>
<p>Denominación: London.</p>
<p>Titular: Alberto Langtry Grandal.</p>
<p>5048</p>

