---
date: '1996-06-27'
id: 7E0E
page: 6
number: 126
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 258/1996, do 14 de xuño, polo que se resolve o expediente de deslinde
  dos termos municipais dos concellos da Pobra do Caramiñal e Ribeira.
range: Decreto
url: 'https://www.xunta.gal/dog/Publicados/1996/19960627/Anuncio7E0E_gl.html'
---
<p>O Concello da Pobra do Caramiñal, mediante acordos plenarios do 14 de febreiro de 1992 e 23 de febreiro de 1995, iniciou expediente de deslinde do termo municipal pertencente ó dito concello e ó de Ribeira, ámbolos dous pertencentes á provincia</p>
<p>da Coruña, nos puntos da Curotiña, Petón de Carballo, Castroallos e Canlle de Abelleira; remitiuse o expediente á Xunta de Galicia con data do 9 de marzo de 1995.</p>
<p>Tramitado o expediente, emitiu informe, con data do 19 de decembro de 1994, o Instituto Xeográfico Nacional e concedéuselles un prazo para a presentación de alegacións a ámbolos dous concellos.</p>
<p>Visto o disposto nos artigos 10 do R.D.L. 781/1986, do 18 de abril, polo que se aprobou o texto refundido das disposicións legais vixentes en materia de réxime local; e 17 ó 25 do R.D. 1690/1986, do 11 de xullo, polo que se aproba o Regulamento de poboación e demarcación territorial, segundo os cales lle corresponde á Comunidade Autónoma, logo de informe do Instituto Xeográfico Nacional e dictamen do órgano consultivo superior do Consello de Goberno daquela, a competencia para resolve-las cuestións que se susciten entre municipios sobre deslinde dos seus termos municipais.</p>
<p>Por proposta do conselleiro de Xustiza, Interior e Relacións Laborais, de acordo co dictame do Consello Consultivo de Galicia emitido o 22 de maio de 1996, e logo de deliberación do Consello da Xunta de Galicia, na súa reunión do día catorce de xuño de mil novecentos noventa e seis,</p>
<p>DISPOÑO:</p>
<p>Artigo único.-Resolve-la cuestión suscitada entre os municipios da Pobra do Caramiñal e Ribeira, ámbolos dous da provincia da Coruña, sobre o deslinde dos seus termos municipais, no tramo comprendido entre os puntos de: A Curotiña, Petón de Carballo, Castroallos e Canlle de Abelleira, no sentido de considerar válida e vixente a acta de deslinde asinada por ámbolos dous concellos o seis de outubro de mil novecentos cincuenta e nove con esta resolución non se produce alteración dos respectivos termos municipais.</p>
<p>Santiago de Compostela, catorce de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>3229</p>

