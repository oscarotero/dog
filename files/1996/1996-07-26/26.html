---
date: '1996-07-26'
id: FAEA
page: 7
number: 146
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 25 de xuño de 1996, da Delegación Provincial de Lugo, pola que
  se anuncia polo sistema de concurso, procedemento aberto, a contratación das
  obras de adecuación da residencia da terceira idade de Burela á NBE-CPI-91.
range: Resolución
url: 'https://www.xunta.gal/dog/Publicados/1996/19960726/AnuncioFAEA_gl.html'
---
<p>Esta delegación provincial, unha vez cumpridos os trámites regulamentarios correspondentes, resolveu anunciar, polo sistema de concurso, procedemento aberto, a obra que se cita:</p>
<p>-Adecuación da residencia da terceira idade de Burela á NBE-CPI-91, en materia de medidas de protección contra incendios.</p>
<p>Orzamento de licitación: 12.746.081 ptas. (doce millóns setecentas corenta e seis mil oitenta e unha pesetas).</p>
<p>Prazo de execución: catro (4) meses.</p>
<p>Clasificación requirida: por razón da contía non se esixe clasificación. Non obstante os licitadores deberán acredita-la condición de instalador debidamente autorizado.</p>
<p>Exposición do proxecto: o proxecto e o prego de cláusulas administrativas particulares estará de manifesto no Servicio de Xestión Económica da Delegación Provincial, rúa Montevideo, nº 9, de Lugo, durante o prazo de presentación de proposicións, das 9 ás 14 horas, en días hábiles agás sábados.</p>
<p>O prego de cláusulas administrativas particulares tamén se poderá examinar no servicio de administración e xestión económica da Dirección Xeral de Servicios Sociais e nos servicios de xestión económicas das restantes delegacións provinciais da Consellería de Sanidade e Servicios Sociais.</p>
<p>Fianza provisional: 254.922 ptas.</p>
<p>Prazo de presentación de proposicións: será de 26 días naturais contados a partir da publicación da presente resolución no DOG.</p>
<p>Lugar de presentación de proposicións: no rexistro xeral da delegación provincial da Consellería de Sanidade e Servicios Sociais de Lugo, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 6 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 8 do prego de cláusulas administrativas particulares, así como o documento que acredite a condición de instalador debidamente autorizado.</p>
<p>Apertura de proposicións: realizaraa a mesa de contratación ás 11 horas do undécimo día natural seguinte ó do remate do prazo de admisión de proposicións na sala de xuntas da delegación provincial da Consellería de Sanidade e Servicios Sociais de Lugo. Se coincidise en sábado ou festivo, terá lugar o inmediato día hábil seguinte, á mesma hora.</p>
<p>O importe dos anuncios do presente concurso correrá por conta do adxudicatario do contrato.</p>
<p>Lugo, 25 de xuño de 1996.</p>
<p>Luis Abades Álvarez</p>
<p>Delegado provincial de Lugo</p>
<p>5393</p>

