---
date: '1996-12-30'
id: CE0E
page: 11
number: 253
agency: CONCELLO DA CORUÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19961230/AnuncioCE0E_gl.html'
---
<p>O Concello Pleno, en sesión do día 16 de decembro de 1996, aprobou o seguinte acordo:</p>
<p>1. Dar cumprimento á sentencia do Tribunal Superior de Xustiza de Galicia do 16 de maio de 1996, que anulou o acordo plenario do 8 de marzo de 1993, recaído en relación ó proxecto de compensación do Paseo das Pontes en canto que non considera o aproveitamento urbanístico correspondente ós propietarios coa obrigación de cederlle ó 15% do aproveitamento á Administración.</p>
<p>2. En consecuencia cómpre rectifica-lo devandito acordo plenario no sentido de que, se ben se mantén a estructura actual do proxecto de compensación,</p>
<p>correspóndelle á Administración municipal o 15% do aproveitamento das unidades de execución.</p>
<p>3. Posto que o proxecto de compensación foi inscrito no Rexistro da Propiedade e, segundo o artigo 184 do Regulamenteo de xestión urbanística, as resolucións xudiciais posteriores a el que impoñan rectificacións refléctense na conta de liquidación definitiva en forma de indemnizacións substitutorias, acórdase tamén aproba-las porcentaxes de cesión e valoracións correspondentes.</p>
<p>4. Esixirlles ós propietarios adxudicatarios de soares edificables aval bancario polo importe correspondente ás súas respectivas cotas, en garantía do pagamento efectivo que no seu momento deba realizarse.</p>
<p>Contra o anterior acordo cabe interpoñer recurso contencioso administrativo perante a sala correspondente do Tribunal Superior de Xustiza de Galicia, no prazo de dous meses, contados desde o día seguinte ó da publicación deste anuncio.</p>
<p>De conformidade co establecido no artigo 110.3º da Lei 30/1992, do 26 de novembro, deberá comunicárselle previamente a esta Administración municipal o propósito de interpoñe-lo recurso contencioso-administrativo.</p>
<p>A Coruña 19 de decembro de 1996.</p>
<p>O alcalde</p>
<p>Rubricado</p>
<p>9545</p>

