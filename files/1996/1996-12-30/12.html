---
date: '1996-12-30'
id: CD9E
page: 11
number: 253
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de novembro de 1996, da Delegación Provincial de Pontevedra,
  pola que se dispón o rexistro, depósito e publicación no Diario Oficial de
  Galicia do convenio colectivo da empresa Industria Transformadora y
  Encuadernadora de Plásticos de Galicia, S.L. (IBERPLAS, S.L.).
range: Resolución
url: 'https://www.xunta.gal/dog/Publicados/1996/19961230/AnuncioCD9E_gl.html'
---
<p>Visto o expediente do convenio colectivo para a empresa Industria transformadora y encuadernadora de plásticos de Galicia, S.L. (IBERPLAS, S.L.), que tivo entrada nesta delegación provincial o día 15-11-1996, subscrito en representación da parte económica por unha representación da empresa, e da parte social, polos delegados de persoal, o 13-11-1996. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que se atopa nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 18 de novembro de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Industria Transformadora y Encuadernadora de Plásticos de Galicia, S.L. (IBERPLAS; S.L.)</p>
<p>TÍTULO I</p>
<p>Disposicións xerais</p>
<p>Artigo 1º.-Ámbito territorial.</p>
<p>O ámbito territorial do presente convenio comprende o centro de traballo da empresa Industria Transformadora y Encuadernadora de Plásticos de Galicia, S.L. (IBERPLAS, S.L), situada actualmente no concello de Vigo.</p>
<p>Artigo 2º.-Ámbito persoal.</p>
<p>O presente convenio regulará as relacións laborais entre a empresa Industria Transformadora y Encuadernadora de Plásticos de Galicia, S.L. (IBERPLAS, S.L), e tódolos traballadores que presten os seus servicios nela.</p>
<p>Artigo 3º.-Vixencia.</p>
<p>A vixencia do presente convenio será do 1 de xaneiro ó 31 de decembro de 1996.</p>
<p>Artigo 4º.-Prórroga.</p>
<p>Extinguido o período de vixencia, o convenio entenderase prorrogado de ano en ano, salvo que algunha das partes que o subscriben o denuncien cunha antelación mínima dun mes á extinción da súa vixencia ou algunha das súas prórrogas.</p>
<p>Artigo 5º.-Condicións máis beneficiosas.</p>
<p>A empresa respectará as condicións máis beneficiosas ás establecidas no presente convenio, que individual ou colectivamente viñese desfrutando o persoal, á entrada en vigor del, agás o aumento salarial voluntario que poderá ser absorbido cando se produza un cambio de categoría ou a terminación do contrato de aprendizaxe.</p>
<p>Artigo 6º.-Comisión de seguimento e interpretación (paritaria).</p>
<p>Durante a vixencia do presente convenio actuará unha comisión de seguimento e interpretación que, sen prexuízo das atribucións que en cuestión de vixencia teñen os delegados de persoal, terá por funcións:</p>
<p>a) Vixencia do cumprimento do pactado.</p>
<p>b) Actuar como órgano de interpretación, arbitraxe e conciliación, sen prexuízo da posibilidade de reclamación perante a xurisdicción administrativa e contenciosa prevista na lexislación vixente.</p>
<p>c) A comisión estará composta polo delegado de persoal e un representante da empresa. O representante da empresa será de libre elección por esta.</p>
<p>Artigo 7º.-Vinculación á totalidade.</p>
<p>As condicións aquí acordadas forman un todo orgánico e indivisible e para efectos da súa práctica serán considerados globalmente.</p>
<p>Artigo 8º.-Xornada laboral.</p>
<p>Do 1 de outubro ó 31 de marzo: de 9 a 13.30; de 16 a 19.30.</p>
<p>Do 1 de abril ó 30 de setembro: primeira quenda, de 7.30 a 14.30; segunda quenda, de 14.30 a 21.30; terceira quenda, de 8.30 a 13.30.</p>
<p>Haberá un día retribuído pola empresa, en concepto de ponte só para o presente convenio do ano 1996: 26 de xullo.</p>
<p>No horario de verán contabilizaranse 15 minutos de descanso como tempo efectivo de traballo e non recuperable, con excepción do sábado, durante a vixencia do presente convenio de 1996.</p>
<p>Artigo 9º.-Vacacións.</p>
<p>As vacacións serán desfrutadas 15 días no verán e 15 días no inverno.</p>
<p>Artigo 10º.-Licencias e permisos.</p>
<p>a) Matrimonio: 18 días.</p>
<p>b) Nacemento de fillo: 3 días, mínimo 2 días laborables.</p>
<p>c) Matrimonio de pais ou fillos: 1 día laborable.</p>
<p>d) Falecemento ou enfermidade do cónxuxe: 4 días, mínimo 3 días laborables.</p>
<p>e) Falecemento ou enfermidade grave de pais ou fillos: 3 días, mínimo 2 días laborables.</p>
<p>f) Falecemento ou enfermidade grave de pais políticos: 2 días, mínimo 1 día laborable.</p>
<p>g) Falecemento ou enfermidade grave de avós ou netos: 2 días.</p>
<p>h) Falecemento ou enfermidade de irmáns lexítimos ou políticos: 2 días naturais.</p>
<p>i) Falecemento ou enfermidade grave de tíos: 1 día laborable.</p>
<p>j) Traslado de domicilio: 1 día laborable.</p>
<p>Cando ocorra a máis de 150 Km do domicilio ampliarase nun día, que será xustificado.</p>
<p>Artigo 11º.-Roupas de traballo.</p>
<p>Entregarase unha bata de verán do 15 ó 31 de marzo, e unha bata de inverno do 15 ó 31 de outubro cada 2 anos.</p>
<p>Se por calquera circunstancia as batas se deteriorasen, entregarase unha nova e deberá ser devolta a deteriorada.</p>
<p>Ó persoal contratado entregaránselle 2 batas ó inicio da súa relación laboral.</p>
<p>Artigo 12º.-Contratos de aprendizaxe, prácticas e eventuais.</p>
<p>Poderanse elaborar contratos de aprendizaxe e en prácticas polo tempo máximo permitido pola lei.</p>
<p>Á súa finalización, o traballador afectado por este tipo de contratación percibirá unha indemnización de 12 días por ano de servicio, sempre e cando o cesamento o decidise a empresa (esta cobrarase a partir dun ano na empresa).</p>
<p>No caso de que o traballador cesase voluntariamente non percibirá a citada indemnización.</p>
<p>Cando se celebren contratos ó amparo do artigo 15 do apartado b da Lei 11/1994, do 19 de maio, BOE nº 112 do 23 de maio, estes poderán ter unha duración máxima de 12 meses dentro dun período de 15 meses.</p>
<p>Artigo 13º.-Traslado.</p>
<p>No suposto de que a empresa pretenda trasladarse de lugar, estará obrigada a comunicárllelo ós representantes dos traballadores, como mínimo, cun mes</p>
<p>de antelación, informando do lugar onde se proxecta traslada-la factoría.</p>
<p>Artigo 14º.-Seguridade e hixiene.</p>
<p>Crearase unha comisión de seguridade e hixiene formada por un membro da dirección da empresa, dun membro do comité de empresa ou delegado de persoal e un traballador da empresa.</p>
<p>O traballador da empresa para a comisión de seguridade e hixiene será elixido polos traballadores dela mediante votación e non poderá ser membro do comité de empresa ou delegados/as de persoal.</p>
<p>Artigo 15º.-Clasificación profesional.</p>
<p>Os traballadores afectados polo presente convenio serán clasificados nas seguintes categorías profesionais:</p>
<p>-Persoal de fábrica.</p>
<p>Encargado.</p>
<p>Responsable de zona.</p>
<p>Oficial de 1ª.</p>
<p>Oficial de 2ª.</p>
<p>Oficial de 3ª.</p>
<p>Especialista.</p>
<p>Peón.</p>
<p>Aprendiz 1º ano.</p>
<p>Aprendiz 2º ano.</p>
<p>Aprendiz 3º ano.</p>
<p>-Persoal administrativo.</p>
<p>Oficial administrativo 1ª.</p>
<p>Oficial administrativo 2ª.</p>
<p>Oficial administrativo 3ª.</p>
<p>Auxiliar administrativo.</p>
<p>TÍTULO II</p>
<p>Aspectos sociais</p>
<p>Artigo 16º.-Quilometraxe.</p>
<p>Darase un plus de quilometraxe a razón de 33 ptas/Km a aqueles traballadores da empresa cando realicen algún servicio para ela cun vehículo particular, con excepción dos vendedores.</p>
<p>TÍTULO III</p>
<p>Conceptos económicos</p>
<p>Artigo 17º.-Plus de puntualidade e plus de asistencia.</p>
<p>En caso de incapacidade laboral e sempre que esta supere os 20 días, o traballador, cando se incorpore ó seu posto de traballo, percibirá a parte proporcional do plus de puntulidade e asistencia correspondente ós días traballados.</p>
<p>Artigo 18º.-Aumento salarial e táboas salariais.</p>
<p>No ano 1996 o incremento salarial supón un 3,5%, tanto nos salarios como no plus de puntualidade e asistencia.</p>
<p>Se o 31-12-1996 o aumento de prezos ó consumo (IPC) fose superior ás previsións do Goberno, efectuarase a revisión salarial na diferencia entre a previsión gobernamental e o IPC oficial unha vez cons</p>
<p>tatado este con carácter retroactivo desde o 1-1-1996 ata o 31-12-1996.</p>
<p>Artigo 19º.-Plus de antigüidade.</p>
<p>Cobraranse trienios sucesivos do 5% cada un sobre o salario base ata o máximo permitido pola lei.</p>
<p>Artigo 20º.-Gratificacións extraordinarias.</p>
<p>Aboaranse dúas pagas de 30 días de salario máis antigüidade e retribución voluntaria, se é o caso, a todo o persoal.</p>
<p>A data límite será do 15 ó 30 de xullo para a de verán e do 15 ó 20 de decembro para a de inverno.</p>
<p>Aboarase outra paga de beneficios de 29 días para o ano 1995; a data de pagamento será do 15 ó 20 de marzo.</p>
<p>Artigo 21º.-Baixas de accidente.</p>
<p>En caso de incapacidade laboral derivada de accidente de traballo, a empresa aboaralle ó traballador afectado a diferencia existente entre o seu salario real e as prestacións que perciba da Seguridade Social desde o mesmo día de ocorrer aquela, sempre que o accidente se produza dentro da propia empresa.</p>
<p>TÍTULO IV</p>
<p>Conceptos legais.</p>
<p>Artigo 22º.-Lexislación aplicable.</p>
<p>No que non está expresamente disposto neste convenio, haberá que se ater ó que determine o Estatuto dos traballadores, Lei orgánica de liberdade sindical e demais disposicións concordantes.</p>
<p>Artigo 23º.-Comisión negociadora.</p>
<p>Este convenio foi negociado entre a dirección da empresa, Roberto García Abalde e a traballadora Monserrat Costoya Delgado.</p>
<p>Táboa salarial</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario base</td><td>Plus punt.
e asist.</td><td>Total</td></tr>
<tr><td></td></tr>
</tbody></table>
<table><tbody><tr><td>Responsable de fábrica</td><td>109.620</td><td>4.416</td><td>114.036</td></tr>
<tr><td></td></tr>
<tr><td>Responsable de zona</td><td>Percibirá o 5% máis do salario que tivera na categoría profesional</td></tr>
<tr><td></td></tr>
<tr><td>Oficial 1ª</td><td>93.354</td><td>4.105</td><td>97.459</td></tr>
<tr><td></td></tr>
<tr><td>Oficial 2ª</td><td>87.759</td><td>3.998</td><td>91.757</td></tr>
<tr><td></td></tr>
<tr><td>Oficial 3ª</td><td>82.450</td><td>3.897</td><td>86.347</td></tr>
<tr><td></td></tr>
<tr><td>Especialista</td><td>77.718</td><td>3.805</td><td>81.523</td></tr>
<tr><td></td></tr>
<tr><td>Peón</td><td>72.677</td><td>3.715</td><td>76.392</td></tr>
<tr><td></td></tr>
<tr><td>Aprendiz 1º ano</td><td>49.075</td><td>3.259</td><td>52.334</td></tr>
<tr><td></td></tr>
<tr><td>Aprendiz 2º ano</td><td>52.322</td><td>3.259</td><td>55.581</td></tr>
<tr><td></td></tr>
<tr><td>Aprendiz 3º ano</td><td>58.863</td><td>3.259</td><td>62.122</td></tr>
<tr><td></td></tr>
<tr><td>Oficial administrativo 1ª</td><td>94.315</td><td>4.130</td><td>98.445</td></tr>
<tr><td></td></tr>
<tr><td>Oficial administrativo 2ª</td><td>90.635</td><td>4.041</td><td>94.676</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario base</td><td>Plus punt.
e asist.</td><td>Total</td></tr>
<tr><td></td></tr>
</tbody></table>
<table><tbody><tr><td>Oficial administrativo 3ª</td><td>84.649</td><td>3.938</td><td>88.587</td></tr>
<tr><td></td></tr>
<tr><td>Auxiliar administrativo</td><td>80.254</td><td>3.855</td><td>84.109</td></tr>
<tr><td></td></tr></tbody></table>
<p>96-9585</p>

