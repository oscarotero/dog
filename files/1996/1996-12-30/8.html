---
date: '1996-12-30'
id: CD8E
page: 11
number: 253
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 19 de decembro de 1996 pola que se declara de interese galego á
  Fundación para o Fomento da Calidade Industrial e o Desenvolvemento
  Tecnolóxico.
range: Orde
url: 'https://www.xunta.gal/dog/Publicados/1996/19961230/AnuncioCD8E_gl.html'
---
<p>Con data 11 de decembro de 1996, publicouse no Diario Oficial de Galicia a orde da Consellería da Presidencia e Administración Pública, do 2 de decembro de 1996, pola que se clasifica como de interese industrial á Fundación para o Fomento da Calidade Industrial e o Desenvolvemento Tecnolóxico, adscribíndoa a Consellería de Industria e Comercio, que terá que exercer plenamente o protectorado sobre ela.</p>
<p>Esta fundación, de acordo co establecido no artigo 4 dos seus estatutos, ten por obxecto e finalidade destinar e afectar un patrimonio á realización, sen ánimo de lucro, de fins xerais de interese galego no ámbito da promoción da calidade industrial e desenovolvemento tecnolóxico.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta de Galicia e do seu presidente, e seguindo o establecido nos artigos 8 da Lei 7/1983, do 22 de xuño, de réxime das fundacións de interese galego modificada pola Lei 11/1991, do 8 de novembro, e 32.3º do Decreto 248/1992, do 18 de xuño, polo que se aproba o réxime de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único.</p>
<p>1º. Declarar de interese galego a Fundación para o Fomento da Calidade Industrial e o Desenvolvemento Tecnolóxico ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>2º.-Ordena-la inscrición da Fundación para o Fomento da Calidade Industrial e o Desenvolvemento Tecnolóxico na sección do Rexistro de Fundacións da Consellería de Industria e Comercio para os efectos consitutivos que sinala a Lei 7/1983, do 22 de xuño, do réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor o mesno día da súa publicación no Diario Oficial de Galicia.</p>
<p>Santiago de Compostela, 19 de decembro de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>9433</p>

