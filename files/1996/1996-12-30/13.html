---
date: '1996-12-30'
id: CDA2
page: 11
number: 253
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 16 de decembro de 1996 pola que se publica a programación de cursos
  incluídos no plan autonómico de formación de formadores de formación
  profesional ocupacional correspondentes á programación de 1997 e pola que se
  establece a convocatoria pública para a participación neles.
range: Orde
url: 'https://www.xunta.gal/dog/Publicados/1996/19961230/AnuncioCDA2_gl.html'
---
<p>O artigo 3 do decreto 424/1996, do 21 de novembro, polo que se regula o plan autonómico de formación de formadores de formación profesional ocupacional establece que a programación de cada provincia dos cursos incluídos no antedito plan, aprobarase polos delegados provinciais da Consellería de Familia, Muller e Xuventude no último trimestre de cada ano, publicándose, no mes de decembro, por orde desta.</p>
<p>Aprobada xa a programación de cursos de cada provincia, procede, agora, a súa publicación no Diario Oficial de Galicia, en cumprimento daquel mandato regulamentario e proceder á apertura da convocatoria pública para a presentación das solicitudes para participar neles, así como á normalización do modelo que se vai utilizar.</p>
<p>Por outra banda, o propio decreto remite a unha orde o establecemento dos requisitos e criterios que hai que ter en conta para a selección dos asistentes ós cursos.</p>
<p>Consecuentemente, baseándose todo o anterior e facendo uso da autorización expresa contida na disposición derradeira primeira do Decreto 424/1996, do 21 de novembro, consultado o consello galego de ensinanzas técnico profesionais e o consello galego de relacións laborais, en exercicio das facultades que me confire o artigo 34 da Lei 1/1983, do 22 de febreiro, da Xunta e do seu presidente,</p>
<p>DISPOÑO:</p>
<p>Artigo 1º.-Programacións provinciais.</p>
<p>1. Os cursos que, dentro do plan autonómico de formación de formadores de formación profesional ocupacional, se impartirán durante o exercicio de 1997 en cada provincia serán os publicados como anexo I á presente orde.</p>
<p>2. A convocatoria dos cursos que se van celebrar en cada provincia deberá difundirse mediante anuncio nun dos diarios de maior tirada dela e a través da súa exposición nos taboleiros de anuncios das delegacións provinciais da consellería, das oficinas de</p>
<p>emprego do INEM, nos centros de formación profesional ocupacional e nos centros colaboradores en materia de formación ocupacional.</p>
<p>3. A programación de cursos establecida no parágrafo primeiro poderá modificarse por resolución dos respectivos delegados/as provinciais da Consellería de Familia, Muller e Xuventude á vista das solicitudes presentadas.</p>
<p>Artigo 2º.-Solicitudes.</p>
<p>1. Os interesados en participar nalgunha das accións previstas no artigo anterior deberán presenta-la súa solicitude, no modelo normalizado que se publica como anexo II á presente orde, na delegación da Consellería de Familia, Muller e Xuventude correspondente á provincia na que pretendan realiza-lo curso.</p>
<p>2. Á solicitude deberá xuntarse a documentación acreditativa dos extremos sinalados no artigo seguinte.</p>
<p>3. As solicitudes poderán presentarse desde o día seguinte á publicación da presente orde durante todo o ano e ata 15 días naturais antes da data de celebración de cada curso programado.</p>
<p>Artigo 3º.-Requisitos e criterios de selección de alumnos.</p>
<p>1. Para a selección dos asistentes de entre os formadores dos centros colaboradores, sera necesario o cumprimento dalgún dos seguintes requisitos:</p>
<p>a) Estar en posesión da titulación académica esixida nos correspondentes programas validados polo Consello Xeral de Formación Profesional ou, en caso de non existir, F.P.II ou equivalente e ter 2 anos de experiencia profesional na especialidade ou especialidades nas que o aspirante imparte cursos, acreditada a través de certificación oficial de vida laboral.</p>
<p>b) Dispoñer de graduado escolar ou equivalente e un mínimo de 5 anos de experiencia profesional na especialidade ou especialidades nas que o aspirante imparte cursos, acreditada na forma prevista na alínea anterior.</p>
<p>2. Ademais dos requisitos de obrigado cumprimento que acaban de enunciarse, valoraranse, co fin de establece-la orde de prelación dos candidatos, os seguintes aspectos:</p>
<p>a) A experiencia profesional durante os ultimos dez anos na especialidade ou especialidades nas que o aspirante imparte cursos, valorándose con tres puntos cada ano acreditado na forma prevista no parágrafo primeiro.</p>
<p>b) As aptitudes e actitudes pedagóxicas dos aspirantes, valorándose de cero a tres puntos a través da realización das probas pertinentes polos técnicos integrantes da Rede de Formación de Formadores.</p>
<p>c) A impartición de cursos de formación ocupacional, valorándose medio punto por cada cincuenta horas impartidas, acreditada a través de certificación do responsable das entidades impartidoras.</p>
<p>4. A selección definitiva dos alumnos asistentes ós cursos realizarase por resolución do respectivo delegado/a provincial da Consellería de Familia, Muller e Xuventude, notificándose persoalmente ós interesados.</p>
<p>Disposicións derradeiras</p>
<p>Primeira.-Autorízase o director xeral de Formación e Emprego para dictar, no ámbito das súas competencias, as resolucións e instruccións necesarias para o desenvolvemento e execución da presente disposición.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de decembro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>Programación cursos formación formadores 1997</p>
<table><tbody><tr><td></td></tr>
<tr><td></td></tr>
<tr><td>Clave
de curso</td><td>Localidade</td><td>Datas</td><td>Horario</td></tr>
<tr><td></td></tr>
</tbody></table>
<table><tbody><tr><td>C-1</td><td>Ames</td><td>Abril.-Maio</td><td>Manán</td></tr>
<tr><td>C-2</td><td>Ames</td><td>Xuño.-Xullo</td><td>Manán</td></tr>
<tr><td>C-3</td><td>Ames</td><td>Out.-Nov.</td><td>Tarde</td></tr>
<tr><td>C-4</td><td>Ferrol</td><td>Abril.-Maio</td><td>Manán</td></tr>
<tr><td>C-5</td><td>Ferrol</td><td>Xuño.-Xullo</td><td>Manán</td></tr>
<tr><td>C-6</td><td>Ferrol</td><td>Out.-Nov.</td><td>Tarde</td></tr>
<tr><td>C-7</td><td>Sen determinar</td><td>Abril.-Maio</td><td>Manán</td></tr>
<tr><td>C-8</td><td>Sen determinar</td><td>Xuño.-Xullo</td><td>Manán</td></tr>
<tr><td>C-9</td><td>Sen determinar</td><td>Out.-Nov.</td><td>Tarde</td></tr>
<tr><td>LU-1</td><td>Lugo</td><td>Xaneiro.-Marzo</td><td>Manán</td></tr>
<tr><td>LU-2</td><td>Lugo</td><td>Xaneiro.-Marzo</td><td>Manán</td></tr>
<tr><td>LU-3</td><td>Lugo</td><td>Abril.-Xuño</td><td>Manán</td></tr>
<tr><td>LU-4</td><td>Lugo</td><td>Abril.-Xuño</td><td>Manán</td></tr>
<tr><td>LU-5</td><td>Lugo</td><td>Out.-Decem.</td><td>Manán</td></tr>
<tr><td>LU-6</td><td>Lugo</td><td>Out.-Decem.</td><td>Manán</td></tr>
<tr><td>OU-1</td><td>Ourense</td><td>Febreiro.-Abril</td><td>Manán</td></tr>
<tr><td>OU-2</td><td>Ourense</td><td>Febreiro.-Abril</td><td>Tarde</td></tr>
<tr><td>OU-3</td><td>Ourense</td><td>Maio.-Xuño</td><td>Manán</td></tr>
<tr><td>OU-4</td><td>Ourense</td><td>Maio.-Xuño</td><td>Tarde</td></tr>
<tr><td>OU-5</td><td>Ourense</td><td>Xullo.-Out.</td><td>Manán</td></tr>
<tr><td>OU-6</td><td>Ourense</td><td>Xullo.-Out.</td><td>Tarde</td></tr>
<tr><td>OU-7</td><td>Ourense</td><td>Nov.-Decem.</td><td>Manán</td></tr>
<tr><td>OU-8</td><td>Ourense</td><td>Nov.-Decem.</td><td>Tarde</td></tr>
<tr><td>PO-1</td><td>Vigo</td><td>Xaneiro.-Febreir.</td><td>Manán</td></tr>
<tr><td>PO-2</td><td>Vigo</td><td>Febreir.-Abril</td><td>Manán</td></tr>
<tr><td>PO-3</td><td>Vigo</td><td>Xaneiro.-Marzo</td><td>Tarde</td></tr>
<tr><td>PO-4</td><td>Pontevedra</td><td>Xaneiro.-Marzo</td><td>Manán</td></tr>
<tr><td>PO-5</td><td>A Estrada</td><td>Marzo.-Maio</td><td>Manán</td></tr>
<tr><td>PO-6</td><td>Vigo</td><td>Abril.-Maio</td><td>Manán</td></tr>
<tr><td>PO-7</td><td>Tui</td><td>Marzo.-Maio</td><td>Tarde</td></tr>
<tr><td>PO-8</td><td>Vigo</td><td>Maio.-Xullo</td><td>Manán</td></tr>
<tr><td>PO-9</td><td>Vigo</td><td>Setem.-Out.</td><td>Manán</td></tr>
<tr><td>PO-10</td><td>Vilagarcía
de Arousa</td><td>Setem.-Out.</td><td>Tarde</td></tr>
<tr><td>PO-11</td><td>Vigo</td><td>Out.-Decem.</td><td>Manán</td></tr>
<tr><td>PO-12</td><td>A Estrada</td><td>Out.-Decem.</td><td>Tarde</td></tr>
</tbody></table>
<p>9460</p>

