---
date: '1996-05-06'
id: 615A
page: 4
number: 88
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 abril de 1996 pola que se revoga a autorización para imparti-las
  ensinanzas homologadas da área tecnolóxico-práctica da rama de perruquería e
  estética ó centro privado CEM de Lugo.
range: Orde
url: 'https://www.xunta.gal/dog/Publicados/1996/19960506/Anuncio615A_gl.html'
---
<p>Por orde da Consellería de Educación e Ordenación Universitaria do 7 de maio de 1991, concedéuselle a autorización ó centro CEM, con domicilio na praza Ángel Fernández Gómez, 3-2º de Lugo, para impartir ensinanzas homologadas da área tecnolóxico-práctica da rama de perruquería e estética.</p>
<p>Resultando que o dito centro, desde a data de autorización, non impartiu as ensinanzas á que fai referencia a citada orde.</p>
<p>Vistos o Decreto 133/1995, do 10 de maio (DOG do 22), sobre autorización de centros privados para impartir ensinanzas de réxime xeral, a Orde do 20 de setembro de 1995 (DOG do 15 de decembro) pola que se desenvolve o mencionado Decreto 133/1995, e Orde do 24 de febreiro de 1994 (DOG do 16 de marzo), pola que se regula o funcionamento e actividades dos centros que teñen homologada a área de coñecementos tecnolóxicos e prácticos na rama de perruquería e estética e demais normas de pertinente aplicación.</p>
<p>Considerando que a referida Orde do 20 de setembro de 1995, no apartado 2 do punto oitavo, establece que a extinción da autorización poderá acordarse «de oficio pola Consellería de Educación e Ordenación Universitaria, logo de audiencia ó interesado, cando un centro docente cesase de feito nas súas actividades durante os dous cursos inmediatamente anteriores á orde que se dicte».</p>
<p>Tendo en conta os informes da Dirección Xeral de Ensinanzas Profesionais e Formación de Adultos, da delegación provincial desta consellería en Lugo, así como as alegacións formuladas polo titular do centro, logo do trámite de audiencia,</p>
<p>Esta consellería, por proposta da Dirección Xeral de Ordenación Educativa e Centros,</p>
<p>DISPÓN:</p>
<p>Revoga-la autorización concedida ó centro CEM de Lugo.</p>
<p>Contra a presente orde, que esgota a vía administrativa, poderá interpoñerse recurso contencioso-administrativo, perante o Tribunal Superior de Xustiza de Galicia no prazo de dous meses a contar desde o seguinte ó da súa publicación.</p>
<p>Santiago de Compostela, 8 de abril de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>3206</p>

