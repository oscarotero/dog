---
date: '1996-12-17'
id: C8B2
page: 11
number: 245
agency: CONCELLO DE LAXE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19961217/AnuncioC8B2_gl.html'
---
<p>O Pleno da Corporación, na sesión celebrada o 9 de novembro de 1996, adoptou o seguinte acordo:</p>
<p>Primeiro.-Aprobar definitivamente o proxecto de modificación puntual das normas subsidiarias de planeamento municipal de Laxe, consistente na rectificación da ordenanza que regula a execución de cuberta en edificios de vivenda colectiva en solo residencial denso e situacións singulares, e redactado polo arquitecto Álvaro Fernández Carballada.</p>
<p>Segundo.-Publicar este acordo no Diario Oficial de Galicia e comunicarllo á Consellería de Política Territorial, Obras Públicas e Vivenda, á que se lle dará traslado dunha copia adverada do expediente administrativo completo e dous exemplares do proxecto da modificación puntual das NSPM de Laxe aprobado definitivamente, debidamente dilixenciados.</p>
<p>Terceiro.-Dispoñe-la publicación das normas e ordenanzas do proxecto da modificación puntual das NSPM de Laxe no BOP, as cales entrarán en vigor ós quince días hábiles seguintes ó da súa publicación neste.</p>
<p>Contra o devandito acordo, que esgota a vía administrativa, poderá interpoñerse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses, computados desde o día seguinte a esta publicación, logo da comunicación ó órgano que dictou o acto impugnado, e isto sen prexuízo de que se poida interpoñer, se é o caso, calquera outro recurso que se considere procedente.</p>
<p>Laxe, 19 de novembro de 1996.</p>
<p>Antonio Castro Lema</p>
<p>Alcalde-presidente</p>
<p>9282</p>

