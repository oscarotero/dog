---
date: '1996-04-25'
id: E666
page: 3
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 1 de abril de 1996, da Delegación Provincial da Coruña, pola que
  se fai público o prego de cargos formulados no expediente sancionador 2/1996,
  incoado ó abeiro da Lei 14/1985.
range: Resolución
url: 'https://www.xunta.gal/dog/Publicados/1996/19960425/AnuncioE666_gl.html'
---
<p>Intentada a notificación directa ós interesados do prego de cargos no expediente de referencia, e ó non poder efectuar esta, resolvín, ó abeiro do previsto no artigo 59.4º da Lei 30/1992, de réxime xurídico das administracións públicas e do procedemento administrativo común, dispoñe-la publicación no Diario Oficial de Galicia do seguinte:</p>
<p>Expediente sancionador: C-2/1996.</p>
<p>Interesados: Complejo Educativo, S.A. sito na rúa Mallorca, 250-Atco. do concello de Barcelona e Francisco Raña Castro con enderezo na rúa Salceda de Caselas, 9-1º A do concello de Vigo e outras persoas que puidesen resultar responsables.</p>
<p>Prego de cargos:</p>
<p>«Segundo o contido da acta de data 4 de xaneiro de 1996, efectuada polos inspectores de xogo da Xunta de Galicia no establecemento Bar J. Pardo, sito na rúa Fuente Díaz, 48, do concello de Touro, e tendo en conta o informe da inspección do 19 de xaneiro de 1996, observouse que o dito local tiña instaladas dúas máquinas chamadas mini tómbola tradicional e mini tómbola de reloxes, sen placas nin autorizacións, feito que podería constituír falta moi grave segundo o artigo 28 da Lei 14/1985, da Xunta de Galicia, modificada pola Lei 7/1991, por infracción dos artigos 19, 20 e 21 do Decreto 374/1986, modificado polo Decreto 247/1990, e sancionable segundo o artigo 31 da citada Lei 14/1985».</p>
<p>Comunícaselles ós interesados, en cumprimento do disposto no artigo 7 da Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar e no artigo 16.1º do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para que nun prazo de 15 días hábiles, contados desde o día seguinte á notificación, alegue e presente a documentación que considere pertinente na súa defensa.</p>
<p>A Coruña, 1 de abril de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>2755</p>

