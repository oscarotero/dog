---
date: '1996-04-25'
id: E642
page: 3
number: 81
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 26 de marzo de 1996, da Delegación Provincial da Coruña, polo que se
  anuncia o levantamento da acta previa á ocupación para execución de
  instalación eléctrica. (Expediente número 26604).
range: Edicto
url: 'https://www.xunta.gal/dog/Publicados/1996/19960425/AnuncioE642_gl.html'
---
<p>En cumprimento do disposto nos artigos 52 da Lei de expropiación forzosa do 16 de decembro de 1954, e consecuentes do seu Regulamento do 26 de abril de 1957, declarada a urxente ocupación por Decreto 7/1995, do 12 de xaneiro (Diario Oficial de Galicia do 29 de xaneiro de 1996), para imposición de servidumes de paso sobre os bens e dereitos afectados polas instalacións da liña eléctrica a 15/20 kV entre os centros de transformación de Armuño e Lubre, no concello de Bergondo, das que é propietaria e beneficiaria deste proceso expropiatorio a entidade Unión Eléctrica-Fenosa, S.A., con enderezo na r/ Fernando Macías nº 2, 15004 A Coruña, fáiselles saber a tódolos interesados propostos neste expediente, ós que se lles practicará notificación para o efecto, que o representante da Administración procederá o día 14 de maio de 1996, a partir das 12 horas, ó levantamento sobre o terreo das actas previas á ocupación dos predios afectados polas instalacións.</p>
<p>A designación do predio afectado para a que segue a imposición das servidumes foi publicada no BOP da Coruña do 22 de maio de 1995.</p>
<p>Advírteselle á titular proposta, Josefa García Vilariño, que no día e hora sinalados poderá facerse acompañar dos seus peritos e dun notario, pola súa conta, e formular por escrito ante esta delegación alegacións para os únicos efectos de emendar posibles erros padecidos ó relaciona-los bens afectados, ata o momento do levantamento da acta previa.</p>
<p>A Coruña, 26 de marzo de 1996.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>2944</p>

