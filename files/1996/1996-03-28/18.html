---
date: '1996-03-28'
id: 4C3A
page: 2
number: 63
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 21 de marzo de 1996 pola que se anuncia a licitación polo
  sistema de poxa polo procedemento aberto, trámite de urxencia, das obras que
  se citan (claves OH.232.282 e OH.227.253).
range: Resolución
url: 'https://www.xunta.gal/dog/Publicados/1996/19960328/Anuncio4C3A_gl.html'
---
<p>A)Obra.</p>
<p>1. Abastecemento a Barral, Noallo de Abaixo e Santo Estevo. (Castrelo de Miño-Ourense).</p>
<p>Clave: OH.232.282</p>
<p>Orzamento: corenta e seis millóns oitocentas corenta mil setecentas noventa e cinco pesetas (46.840.795).</p>
<p>Prazo de execución: 12 meses.</p>
<p>Clasificación: grupo E, subgrupo 1, categoría c.</p>
<p>Fianza provisional: 936.816</p>
<p>2. Estación de bombeo, depósito de 1.000 metros cúbicos e ampliación do abastecemento ata as parroquias de Gaibor e Saavedra (Begonte-Lugo).</p>
<p>Clave: OH.227.253</p>
<p>Orzamento: cincuenta millóns de pesetas (50.000.000).</p>
<p>Prazo de execución: 12 meses</p>
<p>Clasificación: grupo E, subgrupo 1, categoría c</p>
<p>Fianza provisional: 1.000.000</p>
<p>(Declaradas urxentes en base o establecido no artigo 72 da Lei de contratos das administracións públicas).</p>
<p>B) Documentos de interese para os licitadores.</p>
<p>O prego de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase a fianza provisional indicada no apartado A) anterior, salvo nos casos establecidos no parágrafo 2 do artigo 36 da Lei 13/1995, do 18 de maio, de contratos das administracións públicas, e unha fianza definitiva equivalente ó 4% do orzamento de contrata.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se xunta o prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado</p>
<p>conforme ó disposto no artículo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, seguinte ó da publicación deste anuncio no Diario Oficial de Galicia.</p>
<p>F) Apertura das proposicións.</p>
<p>A apertura das proposicións será realizada pola mesa de contratación ás dez horas do décimo día natural, que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 21 de marzo de 1996.</p>
<p>P.D. (O. 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política Territorial, Obras Públicas e Vivenda</p>
<p>2320</p>

