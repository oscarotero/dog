---
date: '1996-03-28'
id: 4BF6
page: 2
number: 63
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 21 de novembro de 1995 pola que se fai pública a caducidade da
  estación depuradora de moluscos, sita en Cabo de Cruz, Boiro, distrito
  marítimo do Caramiñal (A Coruña).
range: Orde
url: 'https://www.xunta.gal/dog/Publicados/1996/19960328/Anuncio4BF6_gl.html'
---
<p>Visto o expediente de caducidade incoado á Asociación de Mejilloneros Cabo de Cruz na súa condición de titular da concesión administrativa seguinte:</p>
<p>-Tipo de establecemento: estación depuradora de moluscos.</p>
<p>-Especies : moluscos.</p>
<p>-Situación : Cabo de Cruz, Boiro, distrito marítimo de Caramiñal (A Coruña).</p>
<p>-Superficie : dominio público 4.788,40 m.</p>
<p>-Orde de outorgamento : 2-5-1985 (DOG nº 92).</p>
<p>-Prazo de outorgamento : dez anos (10).</p>
<p>Resultando que con data 14-7-1993 acordou a Delegación Territorial da Coruña a incoación do expediente de caducidade á citada concesión pola causa recollida no artigo 72.d da Lei 6/1993 do 11 de maio, de pesca de Galicia.</p>
<p>Resultando que o citado acordo de incoación de expediente de caducidade foille notificado ó titular da concesión en data 19-7-1993.</p>
<p>Resultando que no tempo e forma o titular non presentou escrito de alegacións.</p>
<p>Resultando que con data 2-8-1995 se dicta proposta de resolución por parte do instructor na que se propón a caducidade da concesión supracitada.</p>
<p>Resultando que o titular da concesión non presentou escrito de alegacións.</p>
<p>Considerando que o expediente se tramitou conforme a dereito, segundo informe emitido polo xefe do Servicio Técnico-Xurídico de data 21-11-1995.</p>
<p>Considerando en canto ó fondo do asunto, que non se puxo en funcionamento a depuradora dentro do prazo establecido, segundo acta de inspección realizada o 17-11-1992.</p>
<p>Vistas a Lei 6/1993, do 11 de maio, de pesca de Galicia, Lei 22/1988, do 29 de xullo, de costas, Lei 30/1992, do 26 de novembro, do réxime xurídico das administracións públicas e do procedemento administrativo común, Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas, Decreto 423/1993, do 17 de decembro, polo que se refunde a normativa vixente en materia de marisqueo, extracción de algas e cultivos mariños e demais disposicións aplicables ó caso.</p>
<p>Esta consellería acorda, en exercicio das súas atribucións e competencias, extingui-la supracitada concesión, ordenando a súa publicación no Diario Oficial de Galicia e notificación ó interesado.</p>
<p>Contra esta resolución, que esgota a vía administrativa, poderase interpoñer recurso contencioso-administrativo ante a Sala do Tribunal Superior de Xusticia de Galicia, no prazo de dous meses contados a partir da data de notificación desta resolución, de conformidade coa Lei do 27 de decembro de 1956, modificada pola Lei 10/92, do 30 de abril de 1992.</p>
<p>Santiago de Compostela, 21 de novembro de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>96-1557</p>

