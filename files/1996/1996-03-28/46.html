---
date: '1996-03-28'
id: 4CAA
page: 2
number: 63
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 29 de febreiro de 1996, da Xerencia Xeral do Complexo
  Hospitalario de Santiago de Compostela, pola que se anuncia concurso público
  para a contratación do servicio de vixilancia e seguridade do Complexo
  Hospitalario de Santiago de Compostela, mediante procedemento aberto e
  ordinario.
range: Resolución
url: 'https://www.xunta.gal/dog/Publicados/1996/19960328/Anuncio4CAA_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG 3-10-1994) da Consellería de Sanidade e Servicios Sociais, convoca o seguinte concurso público:</p>
<p>Obxecto e orzamento.</p>
<p>A contratación do servicio de vixilancia e seguridade do Complexo Hospitalario de Santiago de Compostela, por un importe máximo de noventa e catro millóns de pesetas (94.000.000 de ptas.) IVE incluído.</p>
<p>Prazo de execución.</p>
<p>A duración do contrato será desde a súa sinatura ata o 31 de decembro de 1996. Antes da finalización poderá prorrogarse mediante acordo expreso das partes.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no rexistro xeral do Hospital Médico Cirúrxico de Conxo, rúa Ramón Baltar s/n, 15706 Santiago de Compostela, en días laborables desde as 9 ata as 14 horas.</p>
<p>Fianzas.</p>
<p>a) Provisional: 2% do orzamento de licitación.</p>
<p>b) Definitiva: 4% do importe de adxudicación.</p>
<p>Constituiranse segundo o disposto no apartado 9 da folla de especificacións e o apartado 14.4º do prego de cláusulas administrativas particulares, respectivamente.</p>
<p>Clasificación.</p>
<p>As empresas licitantes deberán acreditar clasificación no grupo III, subgrupo 2, categoría C, como mínimo.</p>
<p>Presentación de proposicións.</p>
<p>As proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital Médico Cirúrxico de Conxo, rúa Ramón Baltar s/n, 15706 Santiago de Compostela, antes das 14 horas do vixésimo sexto día natural contado a partir do seguinte ó da publicación desta resolución no DOG ou por correo no xeito indicado no artigo 100 do Regulamento xeral de contratación.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Hospital de Conxo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Documentación que deberán aporta-los licitadores.</p>
<p>A documentación que figura no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta do adxudicatario do contrato.</p>
<p>Santiago de Compostela, 29 de febreiro de 1996.</p>
<p>Ignacio Martínez González</p>
<p>Xerente xeral do Complexo Hospitalario de Santiago de Compostela</p>
<p>2057</p>

