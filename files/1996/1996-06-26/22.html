---
date: '1996-06-26'
id: E506
page: 6
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de xuño de 1996, da Xefatura Provincial de Estradas da
  Coruña, pola que se sinala a data para o levantamento de actas previas á
  ocupación, e se somete a información pública a relación de propietarios
  afectados polas obras de acondicionamento da via rápida VRG 1.1 entre Vacariza
  e Rianxo e accesos á C-550. Clave: N/AC/95.2., concellos de Rianxo, Boiro e
  Ribeira.
range: Resolución
url: 'https://www.xunta.gal/dog/Publicados/1996/19960626/AnuncioE506_gl.html'
---
<p>Por resolución da Dirección Xeral de Obras Públicas da Xunta de Galicia do 29 de maio de 1992, aprobouse o correspondente proxecto das obras de acondicionamento da Vía Rápida VRG 1.1 entre Vacariza e Rianxo e accesos a C-550. Clave: N/AC/95.2.</p>
<p>En acordo adoptado polo Consello da Xunta de Galicia o día 17 de abril de 1996, declárase de urxencia a efectos de aplicación do procedemento que regula o Art. 52 da vixente Lei de expropiación forzosa do 16 de decembro de 1954, a ocupación de bens e dereitos afectados polo referido proxecto.</p>
<p>Para tal efecto convócase ós propietarios e titulares de bens e dereitos afectados que figuran na relación expostas nos taboleiros de anuncios dos concellos de Rianxo, Boiro e Ribeira e na Delegación Provincial da Coruña, para que comparezan nos lugares, datas e horas que se detallan a continuación, co fín de proceder ó levantamento das actas previas á ocupación deles, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo de que se trasladaren ó lugar dos predios se o considerasen necesario.</p>
<p>Lugar: Concello de Rianxo. O levantamento de actas será na Casa do Concello.</p>
<p>Día: 3 de xullo de 1996 de 10.30 a 12 horas.</p>
<p>Lugar: Concello de Boiro. O levantamento de actas será na Casa do Concello.</p>
<p>Día: 4 de xullo de 1996 de 10.30 a 12 horas.</p>
<p>Lugar: Concello de Ribeira. O levantamento de actas será na Casa do Concello.</p>
<p>Día: 5 de xullo de 1996 de 10.30 a 14.30 horas y de 17 a 19 horas.</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titu</p>
<p>laridade, documento nacional de identidade e o último recibo da contribución, e poderán ir acompañados á sua custa, se o estimaren oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo 2º da Lei de expropiación forzosa, ábrese información pública ata o momento do levantamento da acta previa á ocupación correspondente, co fin de que os interesados poidan formular por escrito, ante esta Xefatura Provincial de Estradas da Xunta de Galicia, sita na praza Luis Seoane, s/n, 8ª planta, 15071 A Coruña, as alegacións que coiden pertinentes co obxecto de emendar posibles erros que se producisen ó relaciona-los propietarios afectados.</p>
<p>A Coruña, 18 de junio de 1996.</p>
<p>Antonio Fernández Sarasquete</p>
<p>Enxeñeiro xefe provincial de Estradas</p>
<p>4852</p>

