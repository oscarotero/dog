---
date: '1996-06-26'
id: E4FA
page: 6
number: 125
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 15 de maio de 1996, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición dun inmoble sito na estrada de Portugal, s/n, Fondevila-Lobios
  (Ourense), para situa-la sede da xunta rectora do parque natural da Baixa
  Limia-Serra do Xurés.
range: Resolución
url: 'https://www.xunta.gal/dog/Publicados/1996/19960626/AnuncioE4FA_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma e 46.2º do seu Regulamento, e á vista das competencias que teño atribuídas conforme o Decreto 117/1994, do 4 de marzo,</p>
<p>RESOLVO:</p>
<p>Facer público que, por razóns das peculiaridades do inmoble (situación nun punto estratéxico do parque natural da Baixa Limia-Serra do Xurés, antigüidade, arquitectura e dimensións da edificación) xustifícase, logo da fiscalización da Intervención Delegada da Consellería de Economía e Facenda e por proposta da Consellería de Agricultura, Gandería e Montes, a utilización do procedemento de contratación directa na adquisición do inmoble sito na estrada de Portugal, s/n, Fondevila-Lobios (Ourense).</p>
<p>Santiago de Compostela, 15 de maio de 1996.</p>
<p>Emilio Álvarez Rey</p>
<p>Secretario xeral e do Patrimonio</p>
<p>4881</p>

