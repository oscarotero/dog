---
date: '1996-06-26'
id: E4BA
page: 6
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 11 de xuño de 1996 de axudas ós concellos para a infravivenda rural no
  exercicio de 1996.
range: Orde
url: 'https://www.xunta.gal/dog/Publicados/1996/19960626/AnuncioE4BA_gl.html'
---
<p>O Decreto 343/1992, do 26 de novembro, modificada polo Decreto 195/1996, do 17 de maio, regula as axudas ós concellos para a infravivenda rural.</p>
<p>A Orde do 29 de xaneiro de 1993 desenvolve o Decreto 343/1992, do 26 de novembro, e continúa vixente en canto á determinación dos ingresos familiares, a súa ponderación e o impreso cos datos da unidade familiar e da infravivenda.</p>
<p>A presente disposición, que non modifica o procedemento, abre o prazo de presentación das solicitudes, indica a partida orzamentaria na que figuran os créditos que amparan a presente orde e sinala a contía máxima das subvencións que se concederán para cada concello no presente exercicio.</p>
<p>A disposición derradeira primeira do Decreto 343/1992, do 26 de novembro, faculta o conselleiro de Ordenación do Territorio e Obras Públicas, actualmente Política Territorial, Obra Públicas e Vivenda, para dictar, no marco das súas competencias, as disposicións que cumpran para o desenvolvemento e aplicación da devandita norma.</p>
<p>A disposición adicional segunda do Decreto 195/1996, do 17 de maio, faculta así mesmo o conselleiro de Política Territorial, Obras Públicas e Vivenda para determinar por orde, dentro dos límites da consignación orzamentaria de cada exercicio, a cantidade máxima que se concederá en concepto de subvencións para cada concello.</p>
<p>Logo dos informes preceptivos segundo o Decreto 21/1992, do 29 de xaneiro, e a orde da Consellería da Presidencia e Administración Pública do 9 de novembro de 1993, e en uso das referidas autorizacións,</p>
<p>DISPOÑO:</p>
<p>Artigo 1º</p>
<p>O prazo de presentación de solicitudes comezará o día seguinte ó da publicación da presente orde e rematará o día 31 de outubro de 1996.</p>
<p>Artigo 2º</p>
<p>1. Estas axudas trataranse financeiramente a través do crédito que figura consignado para esta finalidade na aplicación 06.50.331A.760 do estado de gastos dos orzamentos xerais da Comunidade Autónoma de Galicia para 1996.</p>
<p>2. Para o exercicio de 1996, a cantidade máxima que se concederá, en concepto de subvencións para cada concello, será de dez millóns de pesetas (10.000.000 de ptas.) dentro dos límites da devandita consignación orzamentaria.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de xuño de 1996.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>4763</p>

