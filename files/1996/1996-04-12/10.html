---
date: '1996-04-12'
id: 540E
page: 3
number: 72
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de abril de 1996 pola que se convoca o III Simposio de
  Historia da Administración.
range: Resolución
url: 'https://www.xunta.gal/dog/Publicados/1996/19960412/Anuncio540E_gl.html'
---
<p>A Escola Galega de Administración Pública organiza o III Simposio de Historia da Administración, de acordo coas seguintes bases:</p>
<p>1. Obxectivos.</p>
<p>Este III Simposio de Historia da Administración pública céntrase na análise histórica do funcionariado, como eixe da Administración, e como nos dous simposios anteriores, analizaranse as realidades estatal e galega neste eido. A actividade citada terá lugar os días 6 e 7 de maio de 1996 no salón de actos da Escola Galega de Administración Pública.</p>
<p>2. Contido.</p>
<p>Trataranse, entre outros, os seguintes temas:</p>
<p>-A retribución dos empregados públicos nos primeiros anos do Estado constitucional.</p>
<p>-A Administración señorial no Antigo Réxime.</p>
<p>-Caciquismo e funcionariado no século XIX en Galicia.</p>
<p>-A selección dos funcionarios públicos de 1808-1964.</p>
<p>-A crítica social do funcionariado na literatura galega.</p>
<p>-A responsabilidade dos funcionarios.</p>
<p>-Socioloxía dos funcionarios.</p>
<p>3. Destinatarios.</p>
<p>Persoal ó servicio de calquera das administracións públicas galegas, e interesados en xeral.</p>
<p>4. Desenvolvemento e duración.</p>
<p>O simposio abrirase o luns, día 6 de maio, ás 9 horas, e rematará, ás 14.15 h. do día seguinte.</p>
<p>5. Inscrición.</p>
<p>-Prazo: remata o xoves, día 2 de maio de 1996.</p>
<p>-Lugar de presentación: no rexistro xeral da EGAP (Polígono das Fontiñas, rúa de Madrid, 2-4 - 15703, Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: Só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 2 de maio, os peticionarios poderán obter confirmación da súa posible admisión, chamando por teléfono en días laborables, das 11.30 ás 14.45 horas, ó seguinte número: (981) 57 08 00 (Ext. 229), ou ben consultando a lista de admitidos que se expoñerá no taboleiro de anuncios da EGAP 24 horas despois do remate do prazo de presentación de solicitudes.</p>
<p>6. Certificación de asistencia.</p>
<p>Entregaráselles ó remate deste simposio a aqueles asistentes que concorresen asiduamente a el, e expresarase neste documento a natureza da actividade e a data da súa realización.</p>
<p>Santiago de Compostela, 1 de abril de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>2684</p>

