---
date: '1996-04-12'
id: 53F6
page: 3
number: 72
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Resolución do 29 de febreiro de 1996, da Dirección Xeral do Patrimonio
  Histórico e Documental, pola que se incoa expediente para a declaración da
  delimitación do contorno da igrexa de San Xoán, concello de Portomarín, Lugo.
range: Resolución
url: 'https://www.xunta.gal/dog/Publicados/1996/19960412/Anuncio53F6_gl.html'
---
<p>Por Decreto do 3 de xuño de 1931, Gaceta do 4 de xuño, foi declarado ben de interese cultural</p>
<p>con categoría de monumento histórico artístico a igrexa de San Xoán, concello de Portomarín, Lugo.</p>
<p>Sendo a devandita declaración anterior a entrada en vigor da Lei 8/1995, do 30 de outubro de 1995, do Patrimonio Cultural de Galicia (DOG do 8 de novembro), é preciso na actualidade concretar a delimitación do seu contorno.</p>
<p>En consecuencia, e vistos os informes dos servicios técnicos e órganos consultivos, favorables á incoación do expediente para a declaración da delimitación do contorno da igrexa de San Xoán, concello de Portomarín, Lugo. Esta dirección xeral,</p>
<p>RESOLVE:</p>
<p>Primeiro.-Ter por incoado expediente para a declaración da delimitación do contorno da igrexa de San Xoán no concello de Portomarín, Lugo, (Art. 11 da Lei 8/1995 do 30 de outubro).</p>
<p>Protexer este monumento e a zona afectada pola incoación, sendo a súa delimitación a seguinte:</p>
<p>Comeza a liña no punto  1 situado na zona de afección das augas do encoro de Belesar. Continúa polo rego que orixina a valgada, coincidindo coa linde leste da parcela 15k ata empatar coa beira do camiño que procede da estrada de circunvalación, onde se atopa o punto 2.</p>
<p>Desde o punto 2, a liña segue o linde que, incluíndo os parcelas 92 e 110, corta coa estrema da parcela 03 (cuadra 34.10.0) coincidente co límite do parcelario de urbana, no punto 3.</p>
<p>A partir do punto 3, a liña continúa o citado límite de catastro urbano en dirección norte, abranguendo tódalas parcelas seguintes 03, 22, 20, 02, e 01 do cuarteirón 34.10.0 ata o punto 4 onde coincide co eixe do cm do monte.</p>
<p>Desde o punto 4, a liña segue o cm do monte incluíndo os cuarteiróns 34.10.0, 33.09.4, 33.01.1, 32.07.0, e 32.07.8 ata o punto 5.</p>
<p>A partir do punto 5 a liña coincide co linde das parcelas 07 e 10 do cuarteirón 31.08.0 ata o punto 6, no eixe da estrada do alto de Valiño.</p>
<p>Desde o punto 6, a liña segue polo linde que separa as parcelas 11 e 01 (cuarteirón 31.06.2) ata o punto 7, situado no límite do catastro urbano, na estrema da parcela 10 (3l.06.2).</p>
<p>A partir deste punto, a liña percorre o perímetro norte e oeste da parcela rústica 93 ata o punto 8, situado no linde norte da parcela 91.</p>
<p>Desde o punto 8, a liña segue un trazado contínuo, con pequenas inflexións, polo linde norte das parcelas 85, 91, 84, 78, 74 e 51, ata o punto 9, onde continúa polo linde oeste da última parcela citada nun percorrido contínuo incluíndo as parcelas 52 e 57 ata o punto 10, situado no eixe da estrada de Lugo.</p>
<p>A partir do punto 10, a liña abrangue a parcela 36 ata o punto 11, situado no eixe do camiño de Saba</p>
<p>delle, por onde continúa ata o último punto, que fai o número 12, na ribeira do Miño.</p>
<p>Segundo.-Segui-la tramitación do expediente segundo as disposicións vixentes.</p>
<p>Terceiro.-Dar traslado da resolución o alcalde de Portomarín, Lugo e noticarlle que, de acordo co artigo 35 da Lei 8/1995 do 30 de outubro do patrimonio cultural de Galicia a incoación dun expediente de declaración de ben de interese cultural respecto dun inmoble determinará a suspensión das correspondentes licencias de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, deberán realizarse con carácter</p>
<p>inaprazable precisarán, en todo caso, autorización dos organismos competentes da Consellería de Cultura.</p>
<p>Cuarto.-Notificarlle-la presente resolución ós propietarios, ó Rexistro de Bens de Interese Cultural do Ministerio de Cultura, e o Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial do Estado, abríndose un período de información pública de 1 mes, contado a partir do dia seguinte a súa publicación no Diario Oficial de Galicia.</p>
<p>Santiago de Compostela, 29 de febreiro de 1996.</p>
<p>Angel Sicart Giménez</p>
<p>Director xeral do Patrimonio Histórico</p>
<p>e Documental</p>
<p>1298</p>

