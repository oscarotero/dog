---
date: '1996-11-11'
id: DC66
page: 10
number: 220
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de outubro de 1996, da Delegación Provincial de Ourense, polo
  que se declara a condición de minero-medicinal das augas procedentes do
  manancial denominado A Veiga, pozo un e pozo dous número 46 e 47
  respectivamente, sito no termo municipal de Arnoia (Ourense).
range: Resolución
url: 'https://www.xunta.gal/dog/Publicados/1996/19961111/AnuncioDC66_gl.html'
---
<p>Vista a solicitude de declaración de minero-medicinais das augas do manancial A Veiga pozo un e pozo dous nº 46 e 47, sita no termo municipal de Arnoia (Ourense) por instancia do Concello de Arnoia (Ourense).</p>
<p>Resultando que o Instituto Tecnolóxico e Mineiro e a Dirección Xeral de Saúde Pública da Consellería de Sanidade da Xunta de Galicia informan favorablemente sobre a condición de minero-medicinal das devanditas augas.</p>
<p>Considerando que na tramitación do expediente se cumpriron tódolos preceptos regulamentarios contidos no artigo 39 do Real decreto 2857/1978, do 25 de agosto, polo que se aproba o Regulamento xeral para o réxime da minería.</p>
<p>A Consellería de Industria e Comercio, por proposta da Dirección Xeral de Industria, resolveu:</p>
<p>Declara-la condición de auga minero-medicinal das augas do manancial nomeado A Veiga pozo un e pozo dous nº 46 e 47, respectivamente sito no termo municipal de Arnoia (Ourense), declaración que queda condicionada ó cumprimento de tódolos requisitos establecidos na Lei 5/1995, do 7 de xuño, de regulación das augas minerais, termais, de manancial e dos establecementos balnearios da Comunidade Autónoma de Galicia, e da Lei 22/1973, de minas e o regulamento que a desenvolve, e revogarase no suposto de comprobar o incumprimento das esixencias impostas pola regulación mencionada para este tipo de augas.</p>
<p>Ourense, 9 de outubro de 1996.</p>
<p>Alfredo Cacharro Pardo</p>
<p>Delegado provincial de Ourense</p>
<p>7942</p>

