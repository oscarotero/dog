---
date: '1996-02-29'
id: 3C8E
page: 1
number: 43
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 22 de febreiro de 1996 pola que se regula o exercicio do dereito ó
  voto dos traballadores por conta allea de cara ás eleccións ás Cortes Xerais,
  convocadas para o día 3 de marzo de 1996 polo Real decreto 1/1996, do 8 de
  xaneiro.
range: Orde
url: 'https://www.xunta.gal/dog/Publicados/1996/19960229/Anuncio3C8E_gl.html'
---
<p>Convocadas eleccións ás Cortes Xerais polo Real decreto 1/l996, do 8 de xaneiro, da Presidencia do Goberno, e de conformidade co establecido no artigo l4 do Real decreto 42l/l99l, do 5 de abril, modificado polo Real decreto 563/l993, do l6 de abril, polo que se dictan normas reguladoras dos procesos electorais, cómpre, malia que as eleccións se celebren en domingo, regula-las diversas situacións que poidan presentarse para o exercicio do voto daqueles traballadores que non desfruten do seu descanso semanal, así como das persoas que interveñen no proceso electoral. Para este fin, e logo de acordo co delegado do Goberno en Galicia,</p>
<p>DISPOÑO:</p>
<p>Artigo lº.-As presentes normas seranlles de aplicación a aqueles traballadores por conta allea que teñan a condición de electores, ou concorra neles a condición de membros de mesas electorais, interventores ou apoderados, nas eleccións do día 3 de marzo de l996, e non desfruten o devandito día do descanso semanal previsto no artigo 37.lº da Lei 8/l980, do l0 de marzo, do Estatuto dos traballadores, modificada pola Lei ll/l994, do l9 de maio.</p>
<p>Artigo 2º.-Para que os traballadores por conta allea poidan participar nas eleccións ás Cortes Xerais que se levarán a cabo o día 3 de marzo de l996, no suposto de que non desfruten en tal data de descanso semanal, gozarán do permiso retribuído correspondente segundo as seguintes prescricións:</p>
<p>a) Os traballadores por conta allea, cun horario de traballo que non coincida co de apertura das mesas electorais ou o faga por un período inferior a dúas horas, non terán dereito a permiso retribuído.</p>
<p>b) Os traballadores por conta allea, cun horario que coincida en dúas ou máis horas e menos de catro co horario de apertura das mesas electorais, desfrutarán dun permiso retribuído de dúas horas.</p>
<p>c) Os traballadores por conta allea, cun horario que coincida en catro ou máis horas e menos de seis co horario de apertura das mesas electorais, desfrutarán dun permiso retribuído de tres horas.</p>
<p>d) Os traballadores por conta allea, cun horario que coincida en seis ou máis horas co horario de apertura das mesas electorais, desfrutarán dun permiso retribuído de catro horas.</p>
<p>Cando o traballo se preste en xornada reducida efectuarase a correspondente reducción proporcional do permiso.</p>
<p>Correspóndelle ó empresario a distribución, consonte a organización do traballo, do período en que os traballadores dispoñan de permiso para acudiren a votar.</p>
<p>Artigo 3º.-No suposto de traballadores por conta allea que teñan previsto que na data da votación non se atopen na localidade onde lles corresponda exerce-lo seu dereito o voto, ou que non poidan comparecer, disporán no seu horario laboral, de ata catro horas libres, para que poidan formular persoalmente a solicitude do certificado de inscrición no censo para efectua-lo voto por correo, procedendo para a súa determinación consonte o establecido no artigo anterior.</p>
<p>Artigo 4º.-Os traballadores por conta allea nomeados presidente ou vocal das mesas electorais e os que acrediten a súa condición de interventores disporán durante o día da votación dun permiso retribuído de xornada completa, se non desfrutan en tal data de descanso semanal, e terán dereito, en todo caso, a unha reducción da súa xornada de traballo de cinco horas o día inmediatamente posterior, segundo os artigos 28.lº e 78.4º da Lei orgánica do réxime electoral xeral.</p>
<p>Se algún dos traballadores ós que se refire o parágrafo anterior tivese que traballar na quenda de noite na data inmediatamente anterior ó día da votación, a empresa cambiaralle a quenda para que poida descansar esa noite.</p>
<p>Artigo 5º.-Os que acrediten a súa condición de apoderados de acordo co previsto no artigo 76.4º da Lei orgánica do réxime electoral xeral, teñen dereito a un permiso retribuído durante o día da votación, se non desfrutan de descanso semanal.</p>
<p>Artigo 6º.-Os empresarios poderán solicitar dos traballadores que exerzan os dereitos regulados na presente orde a certificación de voto, ou, se é o caso, a acreditación da mesa electoral.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de febreiro de l996.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>701</p>

