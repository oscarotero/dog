---
date: '1996-09-05'
id: F776
page: 8
number: 174
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 30 de agosto de 1996 pola que se convocan cinco cursos para á
  obtención do diploma de directivo da Xunta de Galicia.
range: Resolución
url: 'https://www.xunta.gal/dog/Publicados/1996/19960905/AnuncioF776_gl.html'
---
<p>A Lei 4/1991, do 8 de marzo, de reforma da Lei 4/1988, do 26 de marzo, da función pública de Galicia, crea no artigo 27.2º (último parágrafo), o diploma de directivo como requisito necesario para o desempeño de determinados postos de traballo.</p>
<p>Polo Decreto 294/1993, do 10 de setembro (DOG nº 208, do 26-10-92), modificado polo Decreto 1/1995, do 12 de xaneiro (DOG nº 9, do 13-1-95), e polo Decreto 319/96 (DOG nº 153, do 6-8-96), regulouse o diploma de directivo da Xunta de Galicia.</p>
<p>De acordo coa Orde do 2 de xuño de 1986, sobre tramitación anticipada de expedientes de gasto, modificada par Orde do 18 de outubro de 1991, e segundo o que se especifica no seu artigo 3º, indícase que o gasto que se proxecta queda condicionado á existencia de crédito adecuado e suficiente.</p>
<p>En execución do previsto nesta normativa convócanse cinco cursos para a obtención do diploma de directivo que deberán desenvolverse conforme as seguintes bases:</p>
<p>1ª. Solicitantes.</p>
<p>Poderán solicitar este curso os funcionarios que reúnan as condicións e requisitos esixidos-nos artigos 2º e 4º) (último parágrafo), do decreto antes mencionado.</p>
<p>No caso de que non se complete a cota reservado ó persoal mencionado no último parágrafo do artigo 4º do devandito decreto, as prazas sobrantes poderán</p>
<p>ser cubertas polo persoal ó que se refire o penúltimo parágrafo do mesmo artigo.</p>
<p>2ª. Criterios de selección dos participantes.</p>
<p>A selección dos participantes farase por unha comisión, aplicando un baremo que se complementará coa realización dunha entrevista.</p>
<p>No baremo valoraranse, con 5 puntos como máximo, os seguintes méritos adquiridos ata a data de finalización do prazo de presentación de solicitudes de participación no curso:</p>
<p>a) Experiencia en posto directivo nas administracións públicas. Por director xeral: 1 punto por ano completo; de subdirector xeneral: 0,5 puntos por ano completo; de xefe de servicio: 0,25 puntos por ano completo. As fraccións de ano traballado nun posto poderanse acumular a outro posto de nivel inferior. A puntuación máxima non superará os 2,5 puntos. Esta experiencia deberá ser certificada, segundo modelo oficial, polo responsable dos servicios de persoal de que dependa o solicitante. As datas de referencia, para efecto do cómputo do tempo, serán as que figuran na dilixencia de toma e cesamento de posesión.</p>
<p>b) Experiencia en posto directivo en empresas privadas. Como responsable máximo: 1 punto por ano completo; como responsable sectorial; 0,5 puntos por ano completo. A acreditación farase presentando copia compulsada do contrato ou documento público adecuado. A puntuación máxima será de 1,25 puntos.</p>
<p>c) Cursos específicos para directivos. Por cursos de menos de 50 horas: 0,07 puntos; por cursos de 51 a 100 horas; 0,08 puntos; por cursos de 101 a 150 horas: 0,09 puntos; por cursos de máis de 150 horas: 0,10 puntos. A puntuación máxima será de 0,60 puntos. Estes cursos haberán de versar sobre algunha das materias das que se trata neste curso.</p>
<p>d) Título de doutor. Pola posesión do título de doutor: 0,10 puntos. A puntuación máxima será de 0,10 puntos.</p>
<p>e) Publicación de monografías ou artigos sobre temas de xestión pública. Por cada monografía: 0,10 puntos; por cada artigo: 0,05 puntos. A puntuación máxima será de 0,35 puntos. Só se valorarán as monografías ou artigos aparecidos en publicacións con ISBN ou ISSN.</p>
<p>f) Coñecementos de idiomas.</p>
<p>-Galego: título de licenciado en filoloxía galega: 0,10. Certificado de aptitude de perfeccionamento ou superior: 0,07 puntos; certificado de aptitude de iniciación; 0,03 puntos. A puntuación máxima será de 0,10 puntos. Se se valora o certificado de perfeccionamento non se valora o de iniciación.</p>
<p>-Idiomas comunitarios: título de licenciado no idioma respectivo; 0,10 puntos; certificado de aptitude de nivel medio: 0,07 puntos; certificado de</p>
<p>aptitude de iniciación: 0,03 puntos. A puntuación máxima será de 0,10 puntos. Se se valora o nivel medio non se valora o nivel de iniciación.</p>
<p>Unha vez baremadas as solicitudes, a comisión determinará a puntuación mínima que debe obterse para ser convocado á realización da entrevista.</p>
<p>A entrevista valorará as condicións intelectuais, calidades humanas e profesionais e a capacidade de liderato e motivación. A entrevista valorarase ata un máximo de 5 puntos.</p>
<p>A relación de participantes admitidos para a realización do curso publicarase no taboleiro de anuncios da EGAP, sen prexuízo de comunicárllelo directamente ós seleccionados para que poidan obte-lo permiso de asistencia.</p>
<p>3ª. Cobertura de prazas vacantes.</p>
<p>Se unha persoa seleccionada para un curso cause baixa antes do comezo deste ou no transcurso das 20 primeiras horas lectivas, deberá comunicárllelo á EGAP para a súa substitución polo que corresponda segundo o orde de preferencia no proceso selectivo. Se durante o desenvolvemento do curso algún alumna vai destinado a outra Administración pública, poderá optar par continuar no curso aboando nese momento o custo total da súa praza ou causar baixa inmediatamente renunciando así á posible obtención do diploma de directivo.</p>
<p>4ª. Características dos cursos.</p>
<p>-Duración: 150 horas.</p>
<p>-Lugar: EGAP. Polígono das Fontiñas, s/n. Santiago de Compostela.</p>
<p>-Datas: os cinco cursos desenvolveranse ó longo de 1997.</p>
<p>-Horarios: xeralmente xoves, venres e sábados.</p>
<p>-Prazas: 30 por curso.</p>
<p>-Contido básico: estará constituído polo desenvolvemento teórico-práctico das seguintes materias básicas. A función directiva na Administración pública. Seminario de habilidades directivas. A xestión de recursos humanos na administración pública. A xestión económica na administración pública. Organización e procedemento administrativo. Dirección por obxectivos e control de xestión. Xestión de cambio e modernización administrativa.</p>
<p>As clases completaranse con conferencias a cargo de especialistas cualificados.</p>
<p>5ª. Asistencia.</p>
<p>É obrigatoria a asistencia e puntualidade a tódalas actividades dos cursos. A ausencia xustificada deberá ser autorizada polo director ou responsable do curso. A falta de asistencia inxustificada a 20 ou máis horas lectivas por curso determinará a calificación de «non apto». A falta de asistencia, aínda</p>
<p>que estea xustificada, a máis do 20% das horas lectivas, determinará tamén a cualificación de «non apto» no curso.</p>
<p>6ª. Probas e certificados de aptitude.</p>
<p>Valorarase a participación e dedicación dos alumnos ó longo do curso e o traballo final. A EGAP fixará as probas parciais e finais que estime pertinentes para avalia-los coñecementos adquiridos polos alumnos ó longo do curso e a memoria ou traballo de prácticas. Poderá constituírse un comité de avaliación formado por un equipo de profesores presidido polo director do curso.</p>
<p>Os declarados «non apto» perderán a preferencia que lles poida corresponder nos procesos selectivos que se realicen nos próximos tres anos fronte ós aspirantes que se presenten por primeira vez.</p>
<p>7ª. Expedici6n do diploma de directivo.</p>
<p>Finalizado o curso, o director deste elevará a proposta dos aptos ó director da EGAP, que dictará a resolución definitiva e expedirá o diploma de directivo.</p>
<p>8ª. Modificacións.</p>
<p>-A EGAP poderá modifica-los contidos, duración, datas e horarios mencionados para adaptalos ás necesidades da Administración e ás continxencias que xurdan no desenvolvemento de cada curso.</p>
<p>9ª. Instancias e prazo de presentación.</p>
<p>As instancias presentaranse segundo o modelo que figura como anexo I a esta convocatoria. Xunto coa instancia, os solicitantes deberán presentar unha breve memoria escrita a máquina ou ordenador, a dobre espacio, en DIN A4 sobre as funcións e roles dos directivos na Administración pública. Presentarán tamén coa instancia o anexo II no que se resumen tódolos méritos e, ademais, tódoslos documentos (orixinais ou copias compulsadas) que acreditan suficientemente a súa validez, excepto os que certifican os responsables de persoal. A EGAP poderá solicita-la documentación complementaria ou aclaratoria da xa presentada no momento de solicita-lo curso.</p>
<p>A falsidade ou ocultación de datas é motivo de exclusión automática.</p>
<p>As instancias presentaranse na EGAP ou enviaranse por calquera dos medios permitidos pola normativa reguladora do procedemento administrativo.</p>
<p>O prazo de presentación de instancias será de vinte días hábiles, contados a partir do seguinte ó da publicaci6n desta resolución no Diario Oficial de Galicia.</p>
<p>Santiago de Compostela, 30 de agosto de 1996.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO II</p>
<p>MÉRITOS QUE SE FAN CONSTAR NA SELECCIÓN PARA O CURSO</p>
<p>DE OBTENCIÓN DO DIPLOMA DE DIRECTIVO</p>
<p>1. Experiencia en postos directivos nas Administracións Públicas.</p>
<p>Don/dona</p>
<p>(Nome e apelidos do funcionario responsable     dos servicios de persoal)</p>
<p>Cargo</p>
<p>Organismo</p>
<p>CERTIFICA:</p>
<p>Que don/dona</p>
<p>ocupou nas Administracións pública ata a data de remate do prazo de presentación de solicitudes, os seguintes postos, coa duración que se indica:</p>
<p>Director/a xeral ou</p>
<p>equivalente</p>
<p>DenominaciónTempo de desempeño</p>
<p>Subdirector/a xeral ou</p>
<p>equivalente</p>
<p>DenominaciónTempo de desempeño</p>
<p>Xefe/a de servicio ou</p>
<p>equivalente</p>
<p>DenominaciónTempo de desempeño</p>
<p>2. Outros méritos.</p>
<p>Don/dona</p>
<p>(O/A aspirante)</p>
<p>declara pola súa honra que son certos e acredita documentalmente (documentos orixinais ou compulsados) tódolos datos que se fan constar para a valoración dos seguintes méritos:</p>
<p>Responsable máximo</p>
<p>de empresa privada</p>
<p>DenominaciónTempo de desempeño</p>
<p>Responsable sectorial</p>
<p>de empresa privada</p>
<p>DenominaciónTempo de desempeño</p>
<p>Curso: denominaciónOrganismoNº horas lectivas</p>
<p>que o convocou</p>
<p>Monografía sobre:Publicada en</p>
<p>Artigo sobre:Publicada en</p>
<p>IdiomaClase de título ou certificación</p>

