---
date: '1996-06-18'
id: '7832'
page: 5
number: 119
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 1 de abril de 1996, da Delegación Provincial de Pontevedra, pola
  que se dispón a inscrición, rexistro e publicación no Diario Oficial de
  Galicia do convenio colectivo da empresa Cristalería Kameselle, S.A.
range: Resolución
url: 'https://www.xunta.gal/dog/Publicados/1996/19960618/Anuncio7832_gl.html'
---
<p>Visto o expediente do convenio colectivo para a empresa Cristalería Kameselle, S.A., que tivo entrada nesta delegación provincial da Consellería de Xustiza, Interior e Relacións Laborais o día 27-3-1996, subscrito en representación da parte económica por unha representación da empresa, e da parte social, polo delegados de persoal, en data 2-11-1994. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación da Consellería de Xustiza, Interior e Relacións Laborais da provincia de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 1 de abril de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo para a empresa Cristalería Kameselle, S.A.</p>
<p>Capítulo I</p>
<p>Condicións xerais</p>
<p>Artigo 1º.-Partes asinantes.</p>
<p>Son partes asinantes do presente convenio o delegado de persoal, en representación dos traballadores, e o director da empresa Cristalería Kameselle, S.A.</p>
<p>Artigo 2º.-Ámbito de aplicación.</p>
<p>O presente convenio regulará, desde a data da súa entrada en vigor, as relacións económicas e laborais entre a empresa Cristalería Kameselle, S.A. e os seus traballadores.</p>
<p>Artigo 3º.-Ámbito territorial.</p>
<p>Comprenderá tódolos centros de traballo da empresa na provincia de Pontevedra ou os que se establezan durante a vixencia do presente convenio.</p>
<p>Artigo 4º.-Ámbito persoal.</p>
<p>Afectará a todo o persoal administrativo, subalterno e obreiro que preste os seus servicios na empresa citada, coa única exclusión do persoal superior a que fai referencia o Estatuto dos traballadores no seu apartado C, artigo 1º.</p>
<p>Artigo 5º.-Vixencia e duración.</p>
<p>O presente convenio colectivo terá unha duración dun ano, contado desde o 10 de maio de 1994, e finalizarán os seus efectos o 9 de maio de 1995.</p>
<p>Entrará en vigor ós 15 días da súa sinatura, aínda que os efectos económicos da táboa salarial anexa e plus de transporte retrotraeranse ó 10 de maio de 1994.</p>
<p>Por consecuencia, as restantes cláusulas, incluído o artigo 15º sobre axudas de custo, serán de aplicación desde a entrada en vigor do convenio, isto é, a partir dos quince días da sinatura.</p>
<p>Entenderase prorrogado por períodos anuais, se non media denuncia das partes con tres meses, polo menos, ó termo da súa vixencia. A dita denuncia</p>
<p>deberase facer por escrito dirixido á outra parte afectada polo convenio.</p>
<p>Artigo 6º.-Condicións máis beneficiosas.</p>
<p>O persoal que con anterioridade ó convenio viñese desfrutando de condicións máis beneficiosas cás aquí pactadas deberaas conservar.</p>
<p>Artigo 7º.-Recibos de salarios.</p>
<p>A empresa fará constar no recibo de salarios o total de retribucións que percibirá o traballador.</p>
<p>Capítulo II</p>
<p>Condicións laborais</p>
<p>Artigo 8º.-Xeira laboral.</p>
<p>A xeira laboral será de 40 horas efectivas de traballo en cómputo semanal.</p>
<p>Artigo 9º.-Vacacións.</p>
<p>Os traballadores afectados polo presente convenio gozarán de 30 días naturais de vacacións.</p>
<p>Artigo 10º.-Pezas de roupa de traballo.</p>
<p>A empresa dotará o seu persoal das adecuadas pezas de roupa de traballo. O persoal recibirá dúas fundas por ano, ou peza de roupa similar. A primeira funda será entregada o primeiro de xaneiro de cada ano e a outra o primeiro de xullo, e será obrigatorio o seu uso para o persoal ó que se lle entreguen as ditas pezas de roupa de traballo.</p>
<p>Artigo 11º.-Retribucións.</p>
<p>O persoal afectado por este convenio, segundo as categorías, rexerase polas táboas salariais anexas.</p>
<p>Artigo 12º.-Antigüidade.</p>
<p>O persoal afectado por este convenio percibirá a contía dos premios de antigüidade, por esta orde: dous bienios do 5% cada un e sucesivos quinquenios do 10%, calculados todos eles sobre o salario mínimo interprofesional vixente en cada momento.</p>
<p>Artigo 13º.-Gratificacións extraordinarias.</p>
<p>O persoal afectado por este convenio colectivo percibirá as gratificacións extraordinarias correspondentes ós meses de xullo e decembro (Nadal), polo importe dunha mensualidade cada unha delas, calculadas sobre o salario que se fixa na táboa anexa correspondente, incrementadas cos premios de antigüidade.</p>
<p>Estas pagas serán aboadas cunha anterioridade de tres días á data que correspondan.</p>
<p>Artigo 14º.-Participación en beneficios.</p>
<p>En concepto de participación en beneficios, a empresa aboará ós seus traballadores unha paga extra anual, dunha contía que será o resultado de calcula-lo 8% dunha base integrada por unha mensualidade do salario mínimo interprofesional vixente o 31 de decembro de cada ano, máis a antigüidade correspondente, e multiplicado por doce meses.</p>
<p>A dita paga extra haberá de ser aboada ós traballadores durante o primeiro trimestre do ano seguinte.</p>
<p>Para estes efectos non se computará o tempo de baixa e absentismo laboral; en tal caso deducirase a parte de paga proporcional ó tempo non traballado.</p>
<p>Artigo 15º.-Axudas de custo.</p>
<p>O importe das axudas de custo será o seguinte:</p>
<p>-Axuda de custo completa, pasando a noite: 4.206 ptas.</p>
<p>-Axuda de custo completa, sen pasa-la noite: 2.403 ptas.</p>
<p>-Media axuda de custo: 1.322 ptas.</p>
<p>As cantidades fixadas polo concepto de axudas de custo serán de aplicación, segundo o disposto no artigo 5º, a partir dos quince días da sinatura do convenio.</p>
<p>Artigo 16º.-Plus de transporte.</p>
<p>Establécese un plus de transporte na contía de 354 ptas. por día efectivo de traballo.</p>
<p>O dito plus non terá a consideración de salario para ningún efecto, non se computando por conseguinte no aboamento de gratificacións extraordinarias, vacacións, antigüidade, etc.</p>
<p>Artigo 17º.-Táboa de rendementos.</p>
<p>As partes acordan estudiar unha táboa de rendementos mínimos durante a vixencia do presente convenio, para implantala na empresa e para tal efecto nomearase unha comisión para este asunto. Para iso os traballadores poderán ser asistidos por un técnico na materia para face-la dita táboa, que será elixido por eles.</p>
<p>Artigo 18º.-Festividade do padroeiro.</p>
<p>Acórdase considerar como festivo e aboable para tódolos efectos a tarde correspondente á festividade do padroeiro (San Miguel).</p>
<p>Artigo 19º.-Noiteboa e Ano Vello.</p>
<p>Os traballadores afectados por este convenio terán dereito a gozar de descanso nas tardes dos días 24 e 31 de decembro.</p>
<p>Artigo 20º.-Xubilación.</p>
<p>A empresa e traballadores poderán pactar, logo da existencia de común acordo por ámbalas partes, xubilacións anticipadas ós 64 anos, de conformidade co disposto no Real decreto 1194/1985, do 17 de xullo, debendo as empresas substituílos asemade ó seu cesamento por xubilación, por outros traballadores nas condicións previstas no citado real decreto.</p>
<p>Artigo 21º.-Comisión paritaria.</p>
<p>As partes acordan nomear unha comisión paritaria composta por unha representación dos traballadores e outra da empresa, cun número que se fixará no</p>
<p>seu momento, para a interpretación das cláusulas do convenio.</p>
<p>Artigo 22º.-Lexislación subsidiaria.</p>
<p>En todo aquilo que non quede determinado especialmente no presente convenio haberase que ater ó que dispón a ordenanza de traballo de construcción, vidro e cerámica, e no que nela non se regule ou preveña, serán de aplicación as normas establecidas na lexislación xeral.</p>
<p>Pontevedra, 3 de xaneiro de 1996.</p>
<p>Táboa salarial anexa</p>
<p>Vixencia do 10-5-1994 ó 9-5-1995</p>
<p>Categorías profesionaisSalario día</p>
<p>-Administrativos e subalternos</p>
<p>Oficial de 1ª3.103</p>
<p>Oficial de 2ª2.857</p>
<p>Auxiliares2.701</p>
<p>Traballadores en formación laboral:</p>
<p>De 18 anos1.899</p>
<p>De 16 e 17 anos1.400</p>
<p>Vixilantes2.480</p>
<p>-Persoal obreiro</p>
<p>Oficial de 1ª2.857</p>
<p>Oficial de 2ª2.701</p>
<p>Oficial de 3ª2.480</p>
<p>Peón especialista2.416</p>
<p>Peón ordinario2.348</p>
<p>Traballadores en formación laboral:</p>
<p>De 18 anos1.899</p>
<p>De 17 anos e 16 anos1.400</p>
<p>9602676</p>

