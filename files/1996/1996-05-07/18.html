---
date: '1996-05-07'
id: 623E
page: 4
number: 89
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (251/1995).
range: Edicto
url: 'https://www.xunta.gal/dog/Publicados/1996/19960507/Anuncio623E_gl.html'
---
<p>Eu, secretario do Xulgado de Primeira Instancia e Instrucción de Arzúa, dou fe e testemuño de que neste xulgado se seguen autos de separación 251/1995 e medidas provisionais 252/1995 por instancia de Mercedes Seijo Varela, representada polo procurador Caamaño Queijo e José Manuel Rico Rodil declarado en rebeldía e en paradoiro descoñecido. A decisión na sentencia e autos de medidas di literalmente:</p>
<p>«Que estimando no seu pedimento principal a demanda deducida polo procurador Caamaño Queijo en nome e representación de Mercedes Seijo Varela,</p>
<p>contra José Manuel Rico Rodil debo acordar e acordo a separación dos expresados cónxuxes, con tódolos efectos legais inherentes, e en especial, os seguintes:</p>
<p>1. A vivenda familiar quedará en uso e desfrute de Mercedes Seijo Varela, podendo José Manuel Rico Rodil retira-los seus obxectos e efectos persoais e da súa exclusiva pertenza, logo de inventario, tanto do que permaneza na vivenda como do que extraia o que a abandona.</p>
<p>2. Concédeselle a Mercedes Seijo Varela autorización para proceder á venda de bens gananciais en contía suficiente para facer fronte ás débedas contraídas por ámbolos cónxuxes debendo xustificar ante este xulgado o emprego dos cartos resultantes da venda dos bens.</p>
<p>3. Acórdase a disolución da sociedade de gananciais, da que a disolución da cal se levará a cabo en execución de sentencia, se así o solicita algunha das partes.</p>
<p>Firme esta resolución, comuníqueselle ó Rexistro Civil onde consta inscrito o matrimonio dos litigantes para a anotación correspondente.</p>
<p>Notifíqueselle esta resolución ó demandado, declarado en rebeldía na forma prevista nos artigos 282 e 283 da LAC salvo que a parte actora no prazo de 5 días solicite a notificación persoal ó abeiro do disposto no artigo 769.1º da dita lei.</p>
<p>Esta sentencia non é firme e contra ela cabe interpor recurso de apelación perante a Audiencia Provincial no termo de cinco días a partir da súa notificación ás partes.</p>
<p>Así por esta miña sentencia pronúncioo, mándoo e asínoo».</p>
<p>O auto de medidas provisionais na súa parte dispositiva di textualmente:</p>
<p>«Acordo: a adopción das seguintes medidas provisionais:</p>
<p>1. Os cónxuxes poderán vivir separados e cesa a presunción de convivencia conxugal.</p>
<p>2. Quedan revogados os consentimentos e poderes que calquera dos cónxuxes outorgase a outro.</p>
<p>3. Cesa a posibilidade de vincula-los bens privativos do outro cónxuxe no exercicio da potestade doméstica.</p>
<p>4. A vivenda familiar quedará en uso e desfrute de Mercedes Seijo Varela, podendo José Manuel Rico Rodil retira-los seus obxectos e efectos persoais e da súa exclusiva pertenza, logo do inventario, tanto do que permaneza na vivenda como do que extraia o que a abandona.</p>
<p>No se fai especial imposición de custas.</p>
<p>Así o acorda, manda e asina Eva María Doval Lorente, xuíza de primeira instancia e instrucción desta vila e o seu partido».</p>
<p>E para que sirva de notificación en forma ó demandado en rebeldía e paradoiro descoñecido, expido o presente edicto en Arzúa o quince de marzo de mil novecentos noventa e seis.</p>
<p>Maxistrado-xuíz</p>
<p>Rubricado</p>
<p>2604</p>

