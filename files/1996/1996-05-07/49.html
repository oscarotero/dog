---
date: '1996-05-07'
id: 62BE
page: 4
number: 89
agency: UNIVERSIDADE DA CORUÑA
section: VI. ANUNCIOS
title: >-
  Resolución do 24 de abril de 1996 pola que se anuncia o concurso público
  número 3/1996, procedemento aberto, para a subministración de butacas para o
  salón de actos da facultade de ciencias da educación (expediente número
  1005/1996).
range: Resolución
url: 'https://www.xunta.gal/dog/Publicados/1996/19960507/Anuncio62BE_gl.html'
---
<p>Convócase concurso público, polo trámite de urxencia, para a subministración de butacas para o salón de actos da facultade de ciencias da educación.</p>
<p>O prego de cláusulas administrativas particulares para a contratación de subministracións por concurso público pódese retirar na xerencia, Servicio de Xestión Económica, na sede do rectorado sita en r/ Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Maestranza, s/n, de luns a venres e das 9 ás 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da xerencia; se este día coindice en sábado realizarase o luns seguinte á mesma hora.</p>
<p>Orzamento de contratación: dez millóns seiscentas mil pesetas (10.600.000 ptas.).</p>
<p>Garantía provisional: duascentas doce mil pesetas (212.000 ptas.).</p>
<p>A Coruña, 24 de abril de 1996.</p>
<p>P.D. (Resolución 30-3-1990)</p>
<p>José Mª Pujalte Giménez</p>
<p>Xerente da Universidade da Coruña</p>
<p>9603344</p>

