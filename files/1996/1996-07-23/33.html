---
date: '1996-07-23'
id: 884E
page: 7
number: 144
agency: CONCELLO DE PONTEVEDRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960723/Anuncio884E_gl.html'
---
<p>O Pleno da Corporación, en sesión ordinaria celebrada o día 30 de maio de 1996, adoptou o seguinte acordo:</p>
<p>Primeiro.-Ratifica-lo convenio formalizado entre a alcaldía e as compañías Del Corral y Anciles, S.L. e Comervía, S.L., para a cesión á Administración muncipal dun futuro inmoble como compensación da supresión do aproveitamento urbanístico non patrimonializable na ordenación derivada da modificación puntual do PXOU no ámbito da unidade de actuación número 6.</p>
<p>Segundo.-Aprobar de forma definitiva o documentao refundido do proxecto de modificación puntual do PXOU no concernente á unidade de actuación número 6, delimitada polas rúas Cobián Ruffignac, Santa Clara, convento de Santa Clara e praza de Barcelos, formulado por esta Administración municipal de acordo co dictame da Comisión Informativa Muncipal de Urbanismo do 8-11-1995 e redactado polo arquitecto xefe do Servicio Municipal de Xestión e Disciplina Urbanística, desestimándose, por conseguinte, as dúas alegacións interpostas.</p>
<p>Teceiro.-Publicar este acordo no Diario Oficial de Galicia, con comunicación ás entidades, asociacións e demais persoas interesadas e traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado definitivamente, debidamente dilixenciados, dispoñéndose a publicación das normas e ordenanzas da modificación no BOP para logra-la súa eficacia e executividade, de acordo co establecido na Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, reguladora das bases de réxime local.</p>
<p>Cuarto.-Dispoñe-la impulsión dos trámites necesarios encamiñados ó efectivo cumprimento do convenio formalizado por este concello, de acordo coa presente modificación do PXOU aprobada definitivamente por este acordo, alzándose, por conseguinte, a suspensión de licencias acordada.</p>
<p>Recursos procedentes:</p>
<p>Constra a precedente resolución, que esgota a vía administrativa, poderá interpoñerse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses contados a paritr do día seguinte a esta publicación, logo de comunicación ó órgano que dictou o acto impugnado, e isto sen prexuízo de que poida exercitar, se é o caso, calquera outro recurso que se estime procedente.</p>
<p>Pontevedra, 21 de xuño de 1996.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

