---
date: '1996-07-23'
id: 881E
page: 7
number: 144
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de xuño de 1996, da Delegación Provincial de Pontevedra, pola
  que se autoriza e se declara de utilidade pública a instalación eléctrica que
  se cita. (Expediente número 90/1996 A.T.).
range: Resolución
url: 'https://www.xunta.gal/dog/Publicados/1996/19960723/Anuncio881E_gl.html'
---
<p>Visto o expediente incoado nesta delegación provincial a petición de Unión Eléctrica-Fenosa, S.A. con domicilio en Vigo no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e de acordo co disposto no Real decreto 2634/1980, sobre transferencias de competencias da Administración do Estado á Xunta de Galicia en materia de industria, esta delegación provincial, resolveu:</p>
<p>Autorizar a Unión Eléctrica-Fenosa, S.A. a instalación eléctrica que ten como características principais as seguintes: L.M.T., aérea-subterránea, a 20 kV de 1.439 m de lonxitude total, con conductores tipo LA-56, RS-95 e R.H.V., sobre apoios de formigón, desde a L.M.T. ó C.T. estación de bombeo-A Toza, e remata no C.t. que se proxecta na Grela, concello de Ribadumia. C.T. de 400 kVA, relación de transformación 20 kV-380/220 V.</p>
<p>Declara-la utilidade pública da instalación eléctrica que se autoriza, para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo VI do citado Decreto 2617/1966, do 20 de outubro.</p>
<p>Pontevedra, 21 de xuño de 1996.</p>
<p>Ramón Álvarez Abad</p>
<p>Delegado provincial de Pontevedra</p>
<p>9605364</p>

