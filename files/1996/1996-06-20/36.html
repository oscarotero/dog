---
date: '1996-06-20'
id: 7A3E
page: 6
number: 121
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de xuño de 1996, da Dirección-Xerencia do Complexo
  Hospitalario A. Marcide-P. Novoa Santos, pola que se anuncia o concurso
  público para a realización de probas analíticas por laboratorio externo.
range: Resolución
url: 'https://www.xunta.gal/dog/Publicados/1996/19960620/Anuncio7A3E_gl.html'
---
<p>A Dirección Xerencia do Complexo Hospitalario A. Marcide-P. Novoa Santos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 15 de setembro de 1994 (DOG nº 191, do 3 de outubro), sobre delegación de competencias en órganos centrais e periféricos do Sergas, convoca o seguinte concurso público.</p>
<p>Subministración: realización de probas analíticas por laboratorio externo.</p>
<p>Orzamento: 20.000.000 de ptas., IVE incluído.</p>
<p>Fianza provisional: 2% do orzamento de licitación.</p>
<p>-Forma de adxudicación: concurso público, procedemento aberto (tramitación urxente).</p>
<p>-Prazo de execución: os bens obxecto do presente concurso público entregaranse no prazo establecido no prego de cláusulas administrativas particulares e no seu anexo I: prego de prescricións técnicas.</p>
<p>-Admisión de variantes: segundo o establecido na cláusula 3.1 do prego de cláusulas administrativas particulares.</p>
<p>-Clasificación económica: a clasificación económica mínima que deben acredita-los licitadores é: grupo III, subgrupo I, categoría B.</p>
<p>-Criterios de adxudicación:</p>
<p>Prezo: 41%.</p>
<p>Control de calidade externo e interno: 25%.</p>
<p>Prazos de entrega e recollida de mostras: 17%.</p>
<p>Sistema de comunicación informático co hospital: 17%.</p>
<p>-Documentos de interese para os licitadores: o prego de cláusulas administrativas particulares e demais documentación complementaria estarán de manifesto e a disposición dos concursantes para o seu exame no Servicio de Xestión Económica do Complexo Hospitalario A. Marcide-P. Novoa Santos, estrada de San Pedro de Leixa, s/n, 15405 Ferrol (A Coruña), tódolos días laborais, agás os sábados, de 9 as 15 horas.</p>
<p>-Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Complexo Hospitalario A. Marcide-P. Novoa Santos antes das 14 horas do décimo terceiro día natural contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981) 33 40 15 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>-Apertura das proposicións: terá lugar na sala de xuntas do Complexo Hospitalario A. Marcide-P. Novoa Santos sito na estrada San Pedro de Leixa, s/n, 15405 Ferrol, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>-Documentación que aportarán os licitadores: os documentos que figuran no prego de cláusulas administrativas particulares.</p>
<p>-Anuncios: o pagamento do anuncio do presente concurso público será por conta do/s adxudicatario/s do/s contrato/s.</p>
<p>Ferrol, 4 de xuño de 1996.</p>
<p>Alfredo García Iglesias</p>
<p>Director xerente do Complexo Hospitalario A. Marcide-P. Novoa Santos</p>
<p>9604705</p>

