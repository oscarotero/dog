---
date: '1996-06-20'
id: 7A36
page: 6
number: 121
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 23 de maio de 1996, da Dirección Xerencia do Complexo
  Hospitalario Arquitecto Marcide-P. Novoa Santos, pola que se anuncia o
  concurso público para a adquisición de suturas mecánicas e material de
  laparoscopia.
range: Resolución
url: 'https://www.xunta.gal/dog/Publicados/1996/19960620/Anuncio7A36_gl.html'
---
<p>A Dirección Xerencia do Complexo Hospitalario Arquitecto Marcide-P. Novoa Santos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 15 de setembro de 1994 (DOG 191 do 2 de outubro), sobre delegación de competencias en órganos centrais e periféricos do Sergas, convoca o seguinte concurso público.</p>
<p>Expediente: C.P. 3/1996.</p>
<p>Subministración: suturas mecánicas e material de laparoscopia. Orzamento: 4.975.000 ptas. IVE incluído.</p>
<p>Fianza provisional: 2% do orzamento de licitación (segundo anexo I).</p>
<p>I. Forma de adxudicación: concurso público, procedemento aberto.</p>
<p>II. Prazo de execución: os bens obxecto do presente concurso público entregaranse no prazo establecido no prego de cláusulas administrativas particulares (anexo I).</p>
<p>III. Admisión de variantes: non se admitirán.</p>
<p>IV. Solvencia económica e financeira: acreditarase de acordo co establecido no artigo 16 da Lei 13/1995, de contratos das administracións públicas e no prego de cláusulas administrativas particulares.</p>
<p>V. Solvencia: acreditarase de acordo co establecido no artigo 18 da Lei 13/1995, de contratos das administracións públicas e no prego de cláusulas administrativas particulares.</p>
<p>VI. Criterios de adxudicación:</p>
<p>1.- Características funcionais, relación calidade/ prezo/custo: (35%).</p>
<p>2.- Fiabilidade e seguridade no uso: (35%).</p>
<p>3.- Prazo de entrega: (30%).</p>
<p>VII. Documentos de interese para os licitadores: o prego de cláusulas administrativas particulares e demais documentación complementaria estarán de manifesto e a disposición dos concursantes para o seu exame no Servicio de Subministracións do Complexo Hospitalario Arquitecto Marcide-P. Novoa Santos, estrada de San Pedro de Leixa s/n.- 15405 Ferrol (A Coruña), tódolos días laborais, agás os sábados, das 9 ás 15 horas.</p>
<p>VIII. Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Complexo Hospitalario Arquitecto Marcide-P. Novoa Santos antes das 14 horas do vixésimo sexto día natural contado</p>
<p>a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981) 33 40 84 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>IX. Apertura das proposicións: terá lugar na sala de xuntas do Complexo Hospitalario Arquitecto Marcide-P. Novoa Santos sito na estrada San Pedro de Leixa, s/n 15405 Ferrol, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>X. Documentación que presentarán os licitadores: os documentos que figuran no prego de cláusulas administrativas particulares.</p>
<p>XI. Anuncios: o pagamento do anuncio do presente concurso público será por conta do/s adxudicatario/s do contrato.</p>
<p>Ferrol, 23 de maio de 1996.</p>
<p>Alfredo García Iglesias</p>
<p>Director xerente do Complexo Hospitalario Arquitecto Marcide-P.Novoa Santos</p>
<p>4424</p>

