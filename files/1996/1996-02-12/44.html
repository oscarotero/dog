---
date: '1996-02-12'
id: '3366'
page: 1125
number: 30
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 9 de xaneiro de 1996, da Delegación Provincial de Lugo, de
  notificación de incoación dos expedientes sancinadores de pesca fluvial,
  devoltos polo servicio de correos (expedientes número P-319/95 e P-338/95).
range: Resolución
url: 'https://www.xunta.gal/dog/Publicados/1996/19960212/Anuncio3366_gl.html'
---
<p>De conformidade co disposto no artigo 59.4º da Lei de 26 de novembro de 1992 (BOE de 27 de novembro), de réximen xurídico das administracións públicas e do procedemento administrativo común, notifícaselles ás persoas que no anexo se mencionan, que con esta data resolvín publica-los acordos de iniciación do procedemento sancionador por infracción a Lei 7/1992, de 24 de xullo, de pesca fluvial de Galicia (DOG nº 151, de 5 de agosto de 1993), por non ser posible a notificación a través do servicio de correos.</p>
<p>Noméase instructor do procedemento a José Angel Madarro Río, funcionairo desta delegación, que podera ser recusado en calquera momento do expediente de concorre-los supostos legais.</p>
<p>Os interesados disporán dun prazo de quince días, contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberán emprega-los impresos normalizados que lles serán facilitados na Delegación Provincial de Lugo, Ronda da Muralla, 197.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, de 4 de agosto (BOE nº 189, de 9 de agosto de 1993).</p>
<p>ANEXO</p>
<p>Expediente nº: P-319/95.</p>
<p>Denunciado: Rafael Parraga Hornero.</p>
<p>Enderezo: Serra del Canigo, 10; El Prat de Llobregat-Barcelona.</p>
<p>Feito denunciado: practica-lo deporte da pesca con cana carecendo de licencia.</p>
<p>Feitos ocorridos o 10-8-1995 no río Miño-Santa Isabel- Outeiro de Rei.</p>
<p>Precepto sancionador: 34.1º.</p>
<p>Sanción: 50.001 ptas. de multa e un ano de inhabilitación para obte-la licencia de pesca.</p>
<p>Expediente nº: P-338/95.</p>
<p>Denunciado: Aurelio Pérez Rodríguez.</p>
<p>Enderezo: Padre Manuel Larramendi, 2-4º; Bilbao-Vizcaya.</p>
<p>Feito denunciado: pescar con cana en época de veda (Orde de 24-2-1995, DOG nº 50 de 13-3-1995).</p>
<p>Feitos ocorridos o 25-8-1995 no río Ladra, Ponte de Miraz-Begonte.</p>
<p>Precepto sancionador: 34.8.</p>
<p>Sanción: 50.001 ptas. de multa e un ano de inhabilitación para obte-la licencia de pesca.</p>
<p>Lugo, 9 de xaneiro de 1996.</p>
<p>José Ramón Molinero Senovilla</p>
<p>Delegado provicial de Lugo</p>
<p>95-0618</p>

