---
date: '1996-02-12'
id: 33B6
page: 1135
number: 30
agency: CONCELLO DE RIBADAVIA
section: VI. ANUNCIOS
title: >-
  Resolución do 3 de xaneiro de 1996 polo que se anuncia concurso para concesión
  da xestión integral do servicio municipal de abastecemento de auga, saneamento
  e mantemento da estación depuradora de augas residuais de Ribadavia.
range: Resolución
url: 'https://www.xunta.gal/dog/Publicados/1996/19960212/Anuncio33B6_gl.html'
---
<p>O Concello Pleno, en sesión ordinaria celebrada o día 28 de decembro de 1995, acordou aproba-lo prego de condicións económico-administrativas que rexerán no concurso por procedemento aberto para concesión da xestión integral do servicio municipal de abastecemento de auga, saneamento e mantemento da estación depuradora de augas residuais de Ribadavia, o que se fai público para xeral coñecemento, advertindo que, de conformidade co artigo 122 do R.D.L. 781/1986, do 18 de abril, durante o prazo de oito días, a partir da publicación deste anuncio no BOP poidan presentarse as reclamacións que se consideren oportunas.</p>
<p>Obxecto: a concesión administrativa da xestión integral do servicio municipal de abastecemento de auga, saneamento e mantemento da estación depuradora de augas residuais (EDAR) de Ribadavia.</p>
<p>Duración: vinte anos, que serán prorrogables por períodos de cinco anos, ata un máximo legal de cincuenta anos.</p>
<p>Canon: o do abastecemento virá determinado pola diferencia existente entre a tarifa media vixente e o custo unitario do servicio. Achegarase plano de investimento e calendario de execución. O do saneamento e mantemento da estación depuradora de augas residuais deberá sinala-lo canon anual de explotación.</p>
<p>Expediente: encontrarase de manifesto na secretaría do concello, sito na Praza Maior, s/n, de Ribadavia, onde poderá examinarse e retirarse copias durante o prazo de presentación de proposicións.</p>
<p>Garantía provisional: 500.000 ptas.</p>
<p>Garantía definitiva: 20.000.000 de ptas.</p>
<p>Presentación de proposicións: en man no rexistro xeral do Concello de Ribadavia, dentro do prazo de 26 días, contados a partir do seguinte ó do que apareza publicado o derradeiro anuncio no BOP ou DOG, de 9 a 14 horas.</p>
<p>Apertura de proposicións: na Casa Consistorial do Concello de Ribadavia, ás trece horas do primeiro día hábil seguinte ó que remate o prazo de presentación de proposicións.</p>
<p>Modelo de proposicións: as proposicións que presenten os licitadores, axustaranse ó seguinte modelo:</p>
<p>Don/Dona..., veciño de..., con domicilio na rúa..., nº.., DNI nº..., actuando en nome propio/na representación de..., segundo poder bastanteado que se achega, informado do anuncio publicado por ese concello no DOG nº..., correspondente ó día... de... de..., e no BOP de Ourense, número..., correspondente ó día... de... de..., relativo ó expediente instruído para adxudica-la concesión administrativa mediante concurso para a concesión da xestión integral do servicio municipal de abastecemento de auga potable, saneamento e mantemento da estación depuradora de augas residuais de Ribadavia, con coñecemento do prego de condicións económico-administrativas, prego de bases técnicas do saneamento e mantemento da EDAR e demais documentos que integran o expediente do citado concurso, no nome e representación invocada afirma:</p>
<p>1. Que acepta na súa integridade no prego de condicións económico-administrativas, e o prego de bases técnicas do saneamento e mantemento da EDAR, e os documentos que os completan.</p>
<p>2. Que se compromete, no caso de ser adxudicatario do concurso, á prestación dos servicios obxecto do contrato, suxeitándose en todo momento ás condicións establecidas e demais disposicións aplicables, as cales manifesta coñecer nas seguintes condicións:</p>
<p>a) Que, o canon que se vai percibi-lo concello (ou a subvención que vai percibi-lo concesionario), é de... (en letra e número) pesetas por cada metro</p>
<p>cúbico de auga potable subministrado e facturado ós abonados do servicio.</p>
<p>b) Que o canon anual que vai percibi-lo concesionario pola prestación dos servicios de saneamento e mantemento da EDAR, é de... (en letra e número) pesetas anualmente.</p>
<p>c) Que o importe total dos investimentos que vai efectua-lo concesionario é de... (en letra e número) pesetas, segundo o plano de investimentos que figura na documentación económica presentada.</p>
<p>Que para a determinación do referido canon (ou subvención), e de acordo ó establecido na cláusula 79ª do prego de condicións se prevén os seguintes valores:</p>
<p>a.1. Que de conformidade cos ingresos tarifados previamente por aplicación ós abonados das tarifas actualmente vixentes, resulta unha tarifa media de... (en letra e número) pesetas por metro cúbico de auga facturada.</p>
<p>a.2. Que o custo unitario do servicio de abastecemento e saneamento de auga, calculado de conformidade co establecido na base 3ª a) é de... (en letra e número) pesetas por cada metro cúbico de auga facturada.</p>
<p>3. Que a documentación esixida e, en concreto, a oferta económica, consta na proposición presentada.</p>
<p>En Ribadavia, ... de... de...</p>
<p>Documentación da proposición: acompañarase toda a documentación que sexa necesaria en función do prego de condicións.</p>
<p>Gastos: serán por conta do adxudicatario o aboamento do importe dos anuncios, así como calquera outro que orixine a contratación.</p>
<p>Ribadavia, 3 de xaneiro de 1996.</p>
<p>Jaime Dávila Sánchez</p>
<p>Alcalde</p>
<p>9600896</p>

