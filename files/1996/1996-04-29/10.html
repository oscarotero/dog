---
date: '1996-04-29'
id: 5F0A
page: 3
number: 84
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 29 de marzo de 1996 pola que se declara de interese para a promoción
  do Camiño de Santiago o proxecto presentado polo Concello de Catoira
  consistente na edición dunha revista cultural que relata a historia común e
  particular dos pobos de Frederikssund (Dinamarca); Watchet (Somerset-Reino
  Unido) e Catoira (Galicia-España).
range: Orde
url: 'https://www.xunta.gal/dog/Publicados/1996/19960429/Anuncio5F0A_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.</p>
<p>Declarar de interese para a promoción do Camiño de Santiago o proxecto presentado polo Concello de Catoira consistente na edición dunha revista cultural que relata a historia común e particular dos pobos de Frederikssund (Dinamarca), Watchet (Somerset-Reino Unido) e Catoira (Galicia-España), por considerar que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no rexistro de actividades e proxectos de interese para a promoción do Camiño de Santiago co nº 009.</p>
<p>Os titulares das actividades ou proxectos declarados farán constar na execución delas que foron declarados de interese pola Consellería de Cultura.</p>
<p>Santiago de Compostela, 29 de marzo de 1996.</p>
<p>Victor Manuel Vázquez Portomeñe</p>
<p>Conselleiro de Cultura</p>
<p>3036</p>

