---
date: '1996-05-13'
id: 65EE
page: 4
number: 93
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (146-M/1994).
range: Edicto
url: 'https://www.xunta.gal/dog/Publicados/1996/19960513/Anuncio65EE_gl.html'
---
<p>María Manuela García-Jalón de la Lama, secretaria do Xulgado de Primeira Instancia e Instrucción número cinco de Santiago de Compostela, certifico que no libro de sentencias dictadas por este xulgado en procedementos penais, consta a recaída nos autos de xuízo de faltas nº 146-M/1994, que ten como encabezamento e parte dispositiva o seguinte:</p>
<p>«Sentencia. En Santiago de Compostela o dous de febreiro de mil novecentos noventa e seis. Vistos por Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, os presentes autos de xuízo de faltas nº 146-M/1994, no que actuaron como denunciante Domingo Casal Suárez, como prexudicados José Ángel Ferreiro Pardo e Juan José Villar Iglesias, como responsable civil directo Mudespa, na actualidade Reddis, como denunciado Marcos Barreiro Ferreiro, como responsable civil subsidiaria, María Mónica Calvelo Penide.</p>
<p>Que debo absolver e absolvo a Marcos Barreiro Ferreiro e ó resto dos responsables civís implicados da falta que se lle imputa, con declaración das custas de oficio. Firme esta resolución, díctese auto executivo, unha vez que sexa así instado.</p>
<p>Contra esta sentencia poderán interpo-los interesados recurso de apelación perante a Audiencia Provincial no prazo de 5 días desde a notificación, mediante escrito de formalización no que se exporán ordenadamente as alegacións sobre quebrantamento das normas e garantías procesuais, erro na apreciación das probas ou infracción de precepto constitucional ou legal nas que se basee a impugnación e fixarase o domicilio para notificacións. Se no recurso se pedise a declaración de nulidade do xuízo por infracción de normas ou garantías procesuais que causasen a indefensión do recorrente, en termos tales que non poida ser emendada na segunda instancia, citaranse as normas legais ou constitucionais que se consideren infrinxidas e expresaranse as razóns da indefensión. Así mesmo, deberá acreditarse ter pedido a emenda da falta ou infracción na primeira instancia, agás no caso de que se cometesen en momento en que fose xa imposible a reclamación. No mesmo escrito de formalización poderá o </p>
<p>recorrente pedi-la práctica de probas que non puido propoñer en primeira instancia, das propostas que lle foron indebidamente denegadas, sempre que formule a oportuna reserva, e das admitidas que non foron practicadas por causas que non lle sexan imputables, expoñendo as razóns polas que a falta daquelas dilixencias de proba producira indefensión.</p>
<p>Así, por esta miña sentencia, xulgando definitivamente na instancia, pronúncioo, mándoo e asínoo».</p>
<p>E para que sirva de notificación a Marcos Barreiro Ferreiro, con domicilio descoñecido, expido o presente edicto en Santiago de Compostela o oito de abril de mil novecentos noventa e seis.</p>
<p>A secretaria</p>
<p>Rubricado</p>
<p>9602876</p>

