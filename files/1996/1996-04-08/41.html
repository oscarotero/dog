---
date: '1996-04-08'
id: '5192'
page: 3
number: 68
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de marzo de 1996, da Dirección Xerencia do Complexo
  Hospitalario Cristal-Piñor de Ourense, pola que se anuncia o concurso público
  2/1996, polo procedemento aberto, tramitado con carácter urxente, para a
  contratación da explotación da cafetería e restaurante do Complexo
  Hospitalario Cristal-Piñor.
range: Resolución
url: 'https://www.xunta.gal/dog/Publicados/1996/19960408/Anuncio5192_gl.html'
---
<p>A Dirección Xerencia do Complexo Hospitalario Cristal-Piñor de Ourense, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3 de outubro) da Consellería de Sanidade e Servicios Sociais, convoca o seguinte concurso público:</p>
<p>Contratación da explotación da cafetería e restaurante do Complexo Hospitalario Cristal-Piñor, logo</p>
<p>da execución das obras de remodelación do local onde se situarán.</p>
<p>Orzamento aproximado dos investimentos a realizar polo adxudicatario: 65.000.000 de ptas.</p>
<p>Canon anual a satisfacer ó Complexo Hospitalario Cristal-Piñor: 600.000 ptas.</p>
<p>Prazo de execución das obras: 5 meses , contados desde a subscrición do contrato.</p>
<p>Duración do contrato: 15 anos.</p>
<p>Forma de adxudicación: procedemento aberto mediante concurso público nº. 2/1996, tramitado con carácter urxente.</p>
<p>Admisión de variantes: sempre que se cumpra o establecido no prego de prescricións técnicas.</p>
<p>Solvencia económica e financeira: acreditación mediante a presentación dunha declaración relativa á cifra de negocios globais, así como dos servicios ou traballos realizados pola empresa no curso dos tres últimos exercicios.</p>
<p>Solvencia técnica: relación dos principais servicios efectuados durante os tres últimos anos, indicándose o seu importe, datas e destino público ou privado, á que se incorporarán os correspondentes certificados sobre eles.</p>
<p>Fianza provisional: 2% do orzamento das investimentos a realizar.</p>
<p>Fianza definitiva: 4% do orzamento das investimentos a realizar.</p>
<p>Criterios de adxudicación: características funcionais 4 puntos. Experiencia no sector 4 puntos. Relación prezo/calidade 2 puntos.</p>
<p>Documentación de interese para os licitadores: os pregos de cláusulas administrativas particulares e prescricións técnicas e demais documentación complementaria poden ser solicitados na Secretaría da Dirección de Xestión e SS.XX. do Complexo Hospitalario, rúa Ramón Puga nº. 52 (edificio administración, planta baixa), de Ourense, en días laborables, de 9 a 13 horas.</p>
<p>Presentación de proposicións: presentaranse en man, en sobres pechados e asinados polo licitador ou persoa que o represente, no rexistro xeral deste Complexo Hospitalario, antes das 13 horas do décimo terceiro día natural contados desde o seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar ó órgano de contratación a remisión da oferta mediante FAX (988) 38 55 50 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar en acto público na sala de xuntas anexa á Dirección Xerencia do Complexo Hospitalario, ás 10 horas do décimo primeiro día natural contado desde o seguinte a aquel</p>
<p>no que remate o prazo de presentación de ofertas. En caso de que o dito día coincida en sábado ou festivo a apertura das proposicións terá lugar no día hábil seguinte.</p>
<p>Documentación que achegarán os licitadores: os documentos sinalados no prego de cláusulas administrativas particulares.</p>
<p>Anuncios: o pagamento dos anuncios do presente concurso público correrá por conta do adxudicatario do contrato.</p>
<p>Ourense, 18 de marzo de 1996.</p>
<p>Pedro A. Soler Bordoy</p>
<p>Director xerente do Complexo Hospitalario Cristal-Piñor de Oureense</p>
<p>96-1640</p>

