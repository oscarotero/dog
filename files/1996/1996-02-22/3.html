---
date: '1996-02-22'
id: E7AA
page: 1446
number: 38
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 11 de xaneiro de 1996 pola que se convocan bolsas de estudios para
  titulados e estudiantes de técnicas de empresas e actividades turísticas.
range: Orde
url: 'https://www.xunta.gal/dog/Publicados/1996/19960222/AnuncioE7AA_gl.html'
---
<p>Debido á grande importancia que o sector turístico ten no desenvolvemento da nosa economía, requírese que por parte das administracións públicas, se dediquen recursos para xerar iniciativas con tendencia a mellorar cada día o sector, para así mante-la demanda existente e incrementala en todo o que sexa posible.</p>
<p>A Xunta de Galicia, a través da súa Secretaría Xeral para o Turismo, está a adoptar unha serie de iniciativas para acada-los fins sinalados. Entre estas medidas está a de favorece-lo acceso a prácticas de información turística ós estudiantes e titulados na materia de técnicos de empresas e actividades turísticas para así procurar para o sector turístico uns profesionais o máis preparados posible, xa que unha das demandas actuais do sector é a de que cada día exista unha maior profesionalización.</p>
<p>Por todo isto convócanse unha serie de axudas para a realización de prácticas de información turística das que se poden beneficia-los estudiantes e titulados na materia de técnicos de empresas e actividades turísticas.</p>
<p>Todo isto de conformidade coas siguientes,</p>
<p>BASES:</p>
<p>Primeira.-Beneficiarios.</p>
<p>A Secretaría Xeral para o Turismo, dentro do seu programa «Ordenación, promoción, xestión e fomento do turismo», dos presupostos xerais da Comunidade Autónoma para 1996, poderá concederlles ós estudiantes e titulados como técnicos de empresas e actividades turísticas, bolsas de estudios para realizar prácticas de:</p>
<p>A) Información turística nas oficinas que a Xunta de Galicia ten dedicadas a tal actividade nas localidades da Coruña, Ferrol, Ribeira, Santiago de Compostela, Lugo, Ribadeo, Ourense, O Carballiño, A Gudiña, Pontevedra, Tui, Vigo e Vilagarcía de Arousa e de,</p>
<p>B) Promoción turística na Sociedade de Imaxe e Promoción Turística de Galicia, S.A. (en adiante TURGALICIA).</p>
<p>A concesión das ditas bolsas estará limitada polos créditos dispoñibles para este fin na aplicación pre</p>
<p>supostaria 04.05.651-A.480.0 e que ascenden a seis millóns (6.000.000) de pesetas.</p>
<p>Segunda.-Condicións.</p>
<p>A Secretaría Xeral para o Turismo adxudicarálle-las bolsas de estudios:</p>
<p>A) Ós estudiantes na materia de técnicos de empresas e actividades turísticas ou ós titulados nela con posterioridade ó 1 de xaneiro de 1994 para realización de prácticas nas oficinas de información turística da Xunta de Galicia.</p>
<p>B) Ós titulados como técnicos de empresas e actividades turísticas para a realización de prácticas relacionadas coa promoción turística en TURGALICIA.</p>
<p>3. A condición e desfrute das bolsas de estudios, que se adxudiquen en virtude da presente orde, non implicará ningunha relación nin de carácter laboral nin contractual coa Xunta de Galicia.</p>
<p>Terceira.-Dotación das bolsas de estudios.</p>
<p>1. As bolsas de estudios para prácticas nas oficinas de información turística da Xunta de Galicia estarán dotadas con 250.000 (duascentas cincuenta mil) pesetas cada unha se o adxudicatario reside no municipio no que vaia face-las prácticas ou nun limítrofe, e con 365.000 (trescentas sesenta e cinco mil) pesetas cada unha cando resida en calquera outro da Comunidade Autónoma.</p>
<p>2. As bolsas de estudios para prácticas en TURGALICIA Estarán dotadas con 400.000 (catrocentas mil) pesetas cada unha.</p>
<p>3. Os beneficiarios de bolsas de estudios desfrutarán dun seguro individual de accidentes durante o período que comprendan as prácticas.</p>
<p>Cuarta.-Obrigas dos beneficiarios das bolsas de estudios.</p>
<p>Os beneficiarios das bolsas de estudios comprométense a:</p>
<p>A) Realizar, no caso dos adxudicatarios de bolsas de estudios na realización de prácticas nas oficinas de información turística da Xunta de Galicia, a tarefa de facilitarlles ós turistas e viaxeiros que o soliciten información en materia de aloxamento, transporte, espectáculos, gastronomía, bibliotecas, arquivos, museos, feiras, festas, romarías, exposicións e servicios en xeral, así como calquera outra manifestación que polas súas características ofreza atractivos turísticos.</p>
<p>B) Realizar, no caso dos adxudicatarios de bolsas de estudios para prácticas relacionadas coa promoción turística en TURGALICIA, Actividades de apoio ás accións de promoción que se estean a realizar.</p>
<p>C) Á realización das prácticas nos períodos seguintes:</p>
<p>-Para os das bolsas de estudios nas oficinas de información turística da Xunta de Galicia, do 1 de abril ó 7 de abril, ambos inclusive, e do 1 de xullo ó 15 de setembro, tamén ámbolos dous inclusive.</p>
<p>-Para prácticas relacionadas coa promoción turística en TURGALICIA, os meses de xullo, agosto e setembro.</p>
<p>D) Á plena dispoñibilidade horaria, calquera día da semana, laboral ou festivo, para a realización das actividades obxecto da bolsa concedida, de acordo co horario que se lle sinale polo correspondente Servicio Provincial de Turismo.</p>
<p>Quinta.-Solicitudes e documentación.</p>
<p>1. As solicitudes serán remitidas ós servicios provinciais de Turismo, en calquera das formas previstas na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do día seguinte á publicación desta orde no Diario Oficial de Galicia, cubríndose do seguinte xeito:</p>
<p>-Solicitude segundo o anexo.</p>
<p>-Fotocopias compulsadas do DNI ou NIF.</p>
<p>-Certificado de residencia, emitido polo concello.</p>
<p>-Certificación bancaria da conta onde deberá aboarse a bolsa de estudios, se é o caso.</p>
<p>-Os estudiantes, certificación académica completa ou fotocopia compulsada dela, que inclúa as cualificacións do curso 1994-1995. Os titulados, fotocopia do título ou do recibo do depósito do título compulsadas e certificación académica completa ou fotocopia compulsada dela.</p>
<p>-Certificacións ou fotocopias compulsadas das notas en idiomas obtidas no último ano cursado en cada idioma, en centros nacionais ou estranxeiros recoñecidos.</p>
<p>-Certificacións ou fotocopias compulsadas, da realización de prácticas en axencias de viaxes, hoteis, campings, congresos, museos ou calquera outra actividade relacionada co turismo.</p>
<p>-Certificacións ou fotocopias compulsadas da realización de prácticas de información turística.</p>
<p>-Fotocopias compulsadas de diplomas acreditativos de asistencia a cursos especializados en idiomas.</p>
<p>As compulsas que cumpran faranse na Secretaría Xeral para o Turismo ou nos servicios provinciais de Turismo.</p>
<p>2. Os interesados só poderán realizar unha solicitude.</p>
<p>Sexto.-Selección das solicitudes e resolución.</p>
<p>-Para a valoración das solicitudes de bolsas de estudios presentadas para prácticas nas oficinas de</p>
<p>información turística da Xunta de Galicia en TURGALICIA, terase en conta o seguinte baremo:</p>
<p>-Nota media das cualificacións, engadíndolle 0,5 puntos por curso superado e 1 punto máis ós titulados.</p>
<p>-0,25 puntos por curso de idiomas superado, e 0,10 puntos por asistencia a cursos especializados en idiomas.</p>
<p>-0,15 puntos por cada mes completo de prácticas desenvolvendo actividades relacionadas co turismo.</p>
<p>-0,35 puntos por cada mes completo de prácticas de información turística realizadas.</p>
<p>2.1. No caso de que dous ou máis aspirantes a bolsas de estudios acaden a mesma puntuación no concurso para unha mesma oficina de información turística ou para TURGALICIA, a selección establecerase a prol do peticionario de máis idade.</p>
<p>2.2. No caso de que, unha vez adxudicadas as bolsas de estudios xurdisen renuncias, adxudicaráselle a axuda ó seguinte aspirante en puntuación, procederase do mesmo xeito en renuncias consecutivas.</p>
<p>3. O secretario xeral para o Turismo resolverá a concesión de axudas de conformidade co establecido na presente orde antes do 26 de marzo de 1996, agás as consideradas nos puntos 2.2 e 2.3 anteriores, que as resolverá segundo as circunstancias.</p>
<p>4. Entenderanse desestimadas as solicitudes sobre as que non recaese resolución expresa no prazo indicado no punto 3 anterior.</p>
<p>Sétima.-Aboamento das axudas.</p>
<p>1. A Secretaría Xeral para o Turismo aboaralles mensualmente, na contía que corresponda, as bolsas de estudios ós estudiantes e titulados adxudicatarios, unha vez remitidos polos servicios provinciais de Turismo e TURGALICIA, segundo corresponda, informe sobre a asistencia regular ás prácticas e aproveitamento dos beneficiarios.</p>
<p>2. Así mesmo e unha vez remitido o informe do correspondente Servicio Provincial de Turismo a que se fai referencia no apartado anterior e do total da dotación da bolsa concedida, aboaránselles ós beneficiarios das bolsas, trala prestación da actividade a realizar no período do 1 ó 7 de abril, as cantidades de 25.000 ou 35.000 ptas, en función de se o importe da bolsa é, respectivamente, de 250.000 ou de 365.000 ptas.</p>
<p>Oitava.-Incumprimento das obrigas.</p>
<p>A Secretaría Xeral para o Turismo, logo do trámite de audiencia, poderá anula-la axuda por incumprimento das obrigas contraídas polos adxudicatarios.</p>
<p>Disposición derradeira</p>
<p>Facúltase o secretario xeral para o Turismo para que, no ámbito das súas competencias, dicte as resolucións oportunas para o desenvolvemento desta orde.</p>
<p>Santiago de Compostela, 11 de xaneiro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>95-1059</p>

