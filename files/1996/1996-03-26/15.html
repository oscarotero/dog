---
date: '1996-03-26'
id: 49DA
page: 2
number: 61
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 12 de marzo de 1996 pola que se convocan dous cursos sobre
  atestados e investigación de accidentes de tráfico dirixidos ós membros dos
  corpos das policías locais de Galicia.
range: Resolución
url: 'https://www.xunta.gal/dog/Publicados/1996/19960326/Anuncio49DA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre «atestados e investigación de accidentes de tráfico», que deberán desenvolverse conforme ás seguintes bases:</p>
<p>Obxectivos:</p>
<p>Os cursos teñen por obxectivo principal da-los coñecementos necesarios en materia de atestados en accidentes de tráfico, para que os policías poidan desenvolve-lo seu labor, tal e como require a autoridade xudicial.</p>
<p>Destinatarios:</p>
<p>Os cursos van dirixidos ós membros dos corpos das policías locais de Galicia.</p>
<p>Inscrición:</p>
<p>A inscrición dos participantes será totalmente gratuíta.</p>
<p>Prazas:</p>
<p>O número de prazas que se ofertarán por curso será de 40.</p>
<p>Solicitudes:</p>
<p>1. O persoal que desexe participar nestes cursos deberá presentar cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias rematará nas seguintes datas, ás 14 horas:</p>
<p>-Pontevedra: 1 de abril.</p>
<p>-Ferrol: 10 de abril.</p>
<p>3. As instancias deberán vir asinadas polo xefe do cadro de persoal e seladas, será isto requisito indispensable para ser admitido nos cursos; o incumprimento deste requisito levará consigo á non admisión ó devandito curso.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4, Polígono das Fontiñas, 15703, Santiago de Compos</p>
<p>tela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración:</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>a) Competencias da policía local en materia de accidentes de tráfico.</p>
<p>b) Concepto e clases de accidentes de tráfico.</p>
<p>c) Investigación de accidentes de tráfico.</p>
<p>d) Planificación da investigación.</p>
<p>e) Croquis e informes técnicos.</p>
<p>f) Resolución de diversos casos prácticos.</p>
<p>g) Alcoholemia en relación cos accidentes de tráfico.</p>
<p>Datas:</p>
<p>Os cursos celebraranse nas seguintes datas:</p>
<p>-Pontevedra: do 8 ó 12 de abril.</p>
<p>-Ferrol: do 22 ó 26 de abril.</p>
<p>O horario será de 16 a 20 horas do serán.</p>
<p>Relación de admitidos:</p>
<p>A relación de admitidos publicarase nas seguintes datas:</p>
<p>-Pontevedra: 2 de abril.</p>
<p>-Ferrol: o día 16 de abril.</p>
<p>Esta relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar:</p>
<p>Os cursos desenvolveranse nas cidades de Pontevedra e Ferrol, queda por determina-lo lugar de celebración, que se comunicará previamente xunto coa lista de admitidos.</p>
<p>Certificado de asistencia:</p>
<p>Ó remate dos cursos entregaráselle un certificado de asistencia, a aquelas persoas que acrediten a súa participación continuada nel, non podendo supera-las faltas de asistencia un 15% do total da duración de horas lectivas do curso; unha non asistencia superior ó 15%, aínda que sexa xustificada, implicará á non expedición do certificado.</p>
<p>Modificacións:</p>
<p>A Academia Galega de Seguridade poderá modificá-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 12 de marzo de 1996</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2213</p>

