---
date: '1996-03-26'
id: '49E2'
page: 2
number: 61
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 4 de marzo de 1996 pola que se dispón a publicación da oferta de
  emprego público do ano 1995 do persoal de administración e servicios da
  Universidade de Santiago de Compostela.
range: Resolución
url: 'https://www.xunta.gal/dog/Publicados/1996/19960326/Anuncio49E2_gl.html'
---
<p>Os artigos 18 da Lei 30/1984, de reforma da función pública, modificado pola Lei 22/1993, do 29 de decembro, de medidas fiscais, reforma do réxime xurídico da función pública e da protección por desemprego, e 29 da Lei 4/1988, da función pública de Galicia, modificada pola Lei 3/1995, do 10 de abril, establecen que os postos de traballo dotados orzamentariamente que non poidan ser cubertos cos efectivos de persoal existentes constiúen a oferta de emprego público de cada Administración.</p>
<p>O artigo 146 e seguinte dos estatutos da Universidade de Santiago de Compostela e o capítulo V do convenio colectivo para as universidades públicas de Galicia establecen respectivamente os procedementos de selección e oferta das vacantes de persoal funcionario e laboral.</p>
<p>A oferta de emprego público para o ano 1995 figura nos anexos I e II da presente resolución, tendo en conta as prazas vacantes de persoal funcionario e laboral respectivamente. A ámbolos dous colectivos seranlles de aplicación as reservas e prioridades recollidas nas súas normativas de aplicación.</p>
<p>Tendo en conta a proposta da xerencia da universidade, unha vez consultados os órganos de representación do persoal funcionario e laboral, a oferta de emprego público foi aprobada pola Xunta de Goberno e o Consello Social desta universidade, nas súas sesións do 21 de decembro de 1995 e 14 de febreiro de 1996 repectivamente, este rectorado,</p>
<p>RESOLVEU:</p>
<p>Primeiro.-En cumprimento do disposto no artigo 146 e seguintes dos estatutos da universidade, no artigo 15 da Lei 22/1993, do 29 de decembro, que modifica o 18 da Lei 30/1984, do 2 de agosto, e no artigo 7 da Lei 3/1995, do 10 de abril, que modifica o artigo 29 da Lei 4/1988, do 26 de maio, disponse a publicación no Diario Oficial de Galicia da oferta de emprego público para 1995 do persoal de administración e servicios.</p>
<p>Segundo.-En cada convocatoria de probas selectivas dos cadros de funcionarios reservarase un número suficiente de prazas para a súa provisión mediante o sistema de promoción interna en función do número de candidatos/as potenciais.</p>
<p>A provisión de vacantes e selección do persoal laboral de administración e servicios rexerase polo disposto no convenio colectivo para o persoal laboral das universidades públicas da Comunidade Autónoma de Galicia, e demáis normas reguladoras do ingreso do persoal ó servicio das administracións públicas.</p>
<p>Terceiro.-Nas probas selectivas para ingreso nas escalas de funcionarios e categoría de persoal laboral, incluídas as correspondentes a promoción interna, serán admitidas as persoas con minusvalideces e igualdade de condicións cos demáis aspirantes. Non obstante os aspirantes con minusvalideces deberán acreditar, mediante documentos expedidos polos órganos correspondentes da Consellería de Traballo e Servicios Sociais, do Ministerio de Asuntos Sociais ou dos órganos competentes das comunidades autónomas, a compatibilidade da súa condición de minusválido co desempeño das tarefas e funcións das prazas de que se trate.</p>
<p>Do total de prazas ofertadas reservarase un 3% para ser cuberto polos que teñan a condición legal de minusválidos.</p>
<p>Cuarto.-Non será necesaria a previa inscrición nas oficinas de emprego por participar nas probas selectivas derivadas da presente oferta de emprego público.</p>
<p>Santiago de Compostela, 4 de marzo de 1996.</p>
<p>P.D. (R. 26-2-1996)</p>
<p>Carlos Gómez-Reino Carnota</p>
<p>Vicerrector de Coordinación Santiago de Compostela</p>
<p>ANEXO I</p>
<p>OFERTA DE EMPREGO DE PERSOAL FUNCIONARIO ANO 1995</p>
<table><tbody><tr><td>VACANTES</td></tr>
</tbody></table>
<table><tbody><tr><td>GRUPO B</td></tr>
<tr><td>Escala de axudantes de arquivos e bibliotecas e museos (sección arquivos)</td><td>1</td></tr>
<tr><td>Escala de axudantes de arquivos e bibliotecas e museos (sección bibliotecas)</td><td>3</td></tr>
<tr><td>Escala de xestión</td><td>1</td></tr>
<tr><td>GRUPO C</td></tr>
<tr><td>Escala administrativa</td><td>7</td></tr>
<tr><td>GRUPO D</td></tr>
<tr><td>Escala auxiliar</td><td>19</td></tr></tbody></table>
<p>ANEXO II</p>
<p>OFERTA DE EMPREGO DE PERSOAL LABORAL ANO 1995</p>
<table><tbody><tr><td>VACANTES</td></tr>
</tbody></table>
<table><tbody><tr><td>GRUPO I</td></tr>
<tr><td>Xornalista</td><td>1</td></tr>
<tr><td>Técnico de telecomunicacións</td><td>1</td></tr>
<tr><td>Técnico de normalización lingüística</td><td>2
(reconversión)</td></tr>
<tr><td>Técnico de publicacións</td><td>1
(reconversión)</td></tr>
<tr><td>GRUPO III</td></tr>
<tr><td>Técnico especialista fonoteca</td><td>1</td></tr>
<tr><td>Técnico especialista informática</td><td>4</td></tr>
<tr><td>Técnico de imaxe e son</td><td>1</td></tr>
<tr><td>Técnico especialista análise elemental</td><td>1</td></tr>
<tr><td>Técnico especialista en microelectrónica</td><td>1</td></tr>
</tbody></table>
<table><tbody><tr><td>VACANTES</td></tr>
</tbody></table>
<table><tbody><tr><td>Técnico especialista en deportes</td><td>5</td></tr>
<tr><td>GRUPO IV</td></tr>
<tr><td>Encargado do animalario</td><td>1</td></tr>
<tr><td>Conductor</td><td>1</td></tr>
<tr><td>Auxiliares técnicos de biblioteca</td><td>3</td></tr>
<tr><td>Oficiais de laboratorio</td><td>3</td></tr>
<tr><td>Conserxes</td><td>3</td></tr>
<tr><td>GRUPO V</td></tr>
<tr><td>Telefonistas</td><td>7</td></tr>
<tr><td>Mozo de servicio</td><td>1</td></tr>
<tr><td>Auxiliares de servicio</td><td>7</td></tr>
<tr><td>Vixiante</td><td>1</td></tr>
</tbody></table>
<p>1936</p>

