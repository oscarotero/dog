---
date: '1996-11-29'
id: C04E
page: 10
number: 234
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 31 de outubro de 1996 pola que se declara a alienabilidade de varios
  bens inmobles procedentes do patrimonio das extintas cámaras agrarias locais
  de Barro e Valga.
range: Orde
url: 'https://www.xunta.gal/dog/Publicados/1996/19961129/AnuncioC04E_gl.html'
---
<p>A disposición adicional sétima da Lei 11/1995, do 30 de decembro, de presupostos xerais da Comunidade Autónoma de Galicia para 1996, no seu apartado tres, establece que o Consello da Xunta de</p>
<p>Galicia, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que quede garantida a conservación e aplicación deles ós fins e servicios de interese xeral agrario.</p>
<p>Os concellos de Barro e Valga solicitaron a cesión de uso dos inmobles sitos nos seus respectivos termos municipais, pertencentes ás extintas cámaras agrarias locais.</p>
<p>Mediante Decreto 328/1996, do 26 de xullo (DOG nº 157, do 12 de agosto), desafectáronse, entre outros, varios inmobles que integraban o patrimonio das extintas cámaras agrarias locais de Barro e Valga.</p>
<p>Unha vez obtida a inscrición nos correspondentes rexistros da propiedade dos ditos bens inmobles a nome da Comunidade Autónoma de Galicia, procede declara-la súa alienabilidade conforme o disposto nos artigos 24 da citada Lei 3/1985 e 60 do Decreto 50/1989, do 9 de marzo, polo que se aproba o seu regulamento, co obxecto de posibilita-la cesión do dereito de uso destos.</p>
<p>En virtude do anteriormente exposto, para proposta da Secretaría Xeral e do Patrimonio, logo do informe da Consellería de Agricultura, Gandería e Montes,</p>
<p>DISPOÑO:</p>
<p>Artigo único.-Declárase a alienabilidade dos bens inmobles que se describen a continuación:</p>
<p>1) Predio urbano sita no lugar de Santo Antoniño, parroquia de Perdecanai, termo municipal de Barro (Pontevedra), composto de planta baixa e un piso alto, dunha superficie aproximada de oitenta metros cadrados por planta. Linda á fronte, estrada xeral de Vigo á Coruña; á dereita, entrando no predio, terreos de Antonia Campos Ferreiro; á esquerda,terreos baldíos do concello de Barro e ó fondo, campo ou carballeira de Santo Antoniño, propiedade do concello de Barro.</p>
<p>O dito inmoble atópase inscrito no Rexistro da Propiedade de Caldas de Reis, no tomo 535, libro 44 de Barro, folio 249, predio nº 6481, inscrición 2ª.</p>
<p>2) Predio denominado Montiño, sito no lugar de Ponte Valga, parroquia e termo municipal de Valga (Pontevedra), cunha superficie de 105 m2, que linda: ó norte, estrada; ó sur, camiño vello; ó leste, Luísa Gil Castiñeiras e ó oeste, José Trasande Jamardo. Sobre o dito predio construíuse unha casa composta de planta e soto. A planta mide 87 m e o soto, 42 m; linda á fronte, entrando, estrada de Valga a Raxoy; á dereita, máis terreo da propia cámara; á esquerda, centro de inseminación arti</p>
<p>ficial propiedade do Concello de Valga e ó fondo, camiño veciñal.</p>
<p>O dito inmoble atópase inscrito no Rexistro da Propiedade de Caldas de Reis no tomo 611, libro 83 de Valga, folio 163, predio nº 6046, inscrición 4ª.</p>
<p>Santiago de Compostela, 31 de outubro de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>96-8463</p>

