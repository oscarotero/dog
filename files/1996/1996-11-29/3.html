---
date: '1996-11-29'
id: C03E
page: 10
number: 234
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 4 de novembro de 1996 pola que se nomean vocais titulares das mesas
  autonómica e provincial de control e seguimento da renda de integración social
  de Galicia.
range: Orde
url: 'https://www.xunta.gal/dog/Publicados/1996/19961129/AnuncioC03E_gl.html'
---
<p>O artigo 36 da Lei 9/1991, do 2 de outubro, de medidas básicas para a inserción social, en concordancia cos artigos 80 e 81 do Decreto 374/1991, do 24 de outubro, polo que se desenvolve a Lei 9/1991, do 2 de outubro, dispoñen a constitución dunha mesa en cada unha das provincias da Comunidade Autónoma e doutra a nivel autonómico, que actuarán como órganos superiores de control e</p>
<p>seguimento da aplicación da renda de integración social de Galicia e que estarán integradas, entre outros membros, por sete representantes da Administración autonómica e sete representantes das organizacións empresariais máis representativas a nivel autonómico.</p>
<p>As normas de organización e funcionamento interno da mesa autonómica da renda de integración social publicadas no Diario Oficial de Galicia do 23 de outubro de 1992, que rexerán tamén para as mesas provinciais, a teor do disposto no artigo 81.3º do Decreto 374/1991, do 24 de outubro, establecen no seu artigo 7.2º que os nomeamentos e substitucións de tódolos membros da mesa publicaranse no Diario Oficial de Galicia.</p>
<p>Na súa virtude, no Diario Oficial de Galicia do 22 de xuño de 1994 e do 19 de abril de 1995, faise público o nomeamento de vocais das mesas autonómica e provincial de control e seguimento da renda de integración social de Galicia. Posteriormente, foron comunicadas a esta consellería propostas da Confederación de Empresarios de Galicia e da Dirección Xeral de Servicios Sociais, nos que se acorda substituír un dos seus actuais vocais titulares.</p>
<p>En consecuencia, en uso da facultade que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Nomear, en representación da Confederación de Empresarios de Galicia, a Víctor Pérez Giráldez, vocal titular da mesa Autonómica de control e seguimento da renda de integración social de Galicia, en substitución de José Manuel Caride Echegaray.</p>
<p>Artigo 2º</p>
<p>Nomear, en representación da Administración autonómica, a Javier María Rúa Peón, xefe do Servicio de Axudas e Programas da Delegación Provincial de Lugo, vocal titular da mesa provincial de Lugo de control e seguimento da renda de integración social de Galicia, en substitución de Enrique Victorino Rodríguez Díez.</p>
<p>Artigo 3º</p>
<p>Nomear, en representación da Administración Autonómica a Luis Eduardo Navarro López, xefe da Sección de Prestacións da Delegación Provincial de Lugo, vocal titular da mesa provincial de Lugo de control e seguimento da renda de integración social de Galicia, en substitución de Cándido Rodríguez Caneiro.</p>
<p>Santiago de Compostela, 4 de novembro de 1996.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>96-8569</p>

