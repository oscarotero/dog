---
date: '1996-06-13'
id: 75D6
page: 5839
number: 116
agency: CONSELLERÍA DE INDUSTRIA E COMERCIO
section: IV. OPOSICIÓNS E CONCURSOS
title: >-
  Orde do 27 maio de 1996 pola que se resolve a convocatoria para a provisión,
  polo sistema de libre designación, dun posto de traballo vacante na
  Consellería de Industria e Comercio.
range: Orde
url: 'https://www.xunta.gal/dog/Publicados/1996/19960613/Anuncio75D6_gl.html'
---
<p>Convocada por Orde do 29 de febreiro de 1996 (DOG nº 70, do 10 de abril) a provisión, polo sistema de libre designación, dun posto de traballo vacante nos servicios centrais da Consellería de Industria e Comercio, esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, e no uso das facultades que lle confire o artigo 15.4º de dita lei,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, do posto de traballo vacante nos servicios centrais da Consellería de Industria e Comercio, anunciada pola Orde do 29 de febreiro de 1996 (DOG nº 70, do 10 de abril).</p>
<p>Segundo.-Adxudicarlle destino, no posto de traballo que se indica, ó funcionario que se relaciona no anexo á presente orde.</p>
<p>Terceiro.-O cesamento no actual destino do funcionario que obtivo a praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Cuarto.-O centro onde cause alta o funcionario realizará, dentro dos prazos reflectidos no apartado anterior, a dilixencia de toma de posesión.</p>
<p>Quinto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicándolle previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime</p>
<p>xurídico das administracións públicas e do procedemento administrativo común.</p>
<p>Santiago de Compostela, 27 de maio de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Apelidos e nome: Fernández Romero, Alfonso Antonio.</p>
<p>Nº rexistro persoal: TO9TR02A000422.</p>
<p>Código posto: IC.C03.00.003.15770.005.</p>
<p>Denominación posto: xefe Servicio Xestión Industrial.</p>
<p>Dependencia: Dirección Xeral Industria.</p>
<p>Localidade: Santiago de Compostela.</p>
<p>Grupo: B.</p>
<p>Nivel destino: 28.</p>
<p>4295</p>

