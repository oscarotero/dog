---
date: '1996-06-13'
id: 762A
page: 5846
number: 116
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 6 de xuño de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, das obras de restauración da cuberta vexetal (2628) e dúas
  máis.
range: Resolución
url: 'https://www.xunta.gal/dog/Publicados/1996/19960613/Anuncio762A_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>Obxecto: contratación da execución das obras que figuran na relación adxunta, de acordo cos proxectos e pregos aprobados para iso. O orzamento, prazo de execución e clasificación dos contratistas serán os que, así mesmo, se sinalan na relación.</p>
<p>Fianza provisional: 2% do orzamento de licitación.</p>
<p>Fianza definitiva: 4% do orzamento de licitación.</p>
<p>Exposición do proxecto e pregos: o proxecto así como o prego de cláusulas administrativas particulares estarán á disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes o en calquera das vías admitidas polo artigo 38 da Lei 30/1992, de 26 de novembro, de réxime xurídico das administracións públicas e do procedemento administrativo común, antes das 14 horas do día 9 de xullo de 1996.</p>
<p>A apertura de proposicións terá lugar o día 15 de xullo de 1996, ás 13 horas, nas oficinas da Secretaría Xeral da Consellería de Agricultura, Gandería e Montes (San Caetano, Santiago de Compostela).</p>
<p>Gastos de publicación: serán por conta dos adxudicatarios.</p>
<p>1. Restauración da cuberta vexetal e control da erosión en zonas especialmente degradadas da rede hidrográfica do norte de España mediante repoboación de 156 ha nos montes do T.M. de Navia de Suarna (2628). (Nº 446).</p>
<p>Orzamento: 55.458.000 ptas.</p>
<p>Prazo de execución: 12 meses.</p>
<p>Clasificación: categoría C, grupo K, subgrupo 6.</p>
<p>2. Construcción dun camiño forestal no monte Valia de Oural e San Formar no municipio de Negueira de Muñiz (Lugo) (2635). (Nº 447).</p>
<p>Orzamento: 9.701.522 ptas.</p>
<p>Prazo de execución: 6 meses.</p>
<p>Clasificación: categoría A, grupo G, subgrupo 6.</p>
<p>3. Construcción dun camiño forestal no monte Saa no municipio da Pobra de Brollón (Lugo) (2636). (Nº 448).</p>
<p>Orzamento: 8.415.074 ptas.</p>
<p>Prazo de execución: 6 meses.</p>
<p>Clasificación: categoría A, grupo G, subgrupo 6.</p>
<p>Santiago de Compostela, 6 de xuño de 1996.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>4184</p>

