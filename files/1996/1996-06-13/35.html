---
date: '1996-06-13'
id: '7636'
page: 5847
number: 116
agency: CONCELLO DE CULLEREDO
section: VI. ANUNCIOS
title: >-
  Concurso con procedemento aberto para a subministración dun vehículo turismo
  con destino á policía local.
range: Concurso
url: 'https://www.xunta.gal/dog/Publicados/1996/19960613/Anuncio7636_gl.html'
---
<p>Obxecto do contrato e tipo de licitación: subministración dun vehículo turismo con destino á policía local das características técnicas e equipamento que figuran no correspondente prego.</p>
<p>Tipo máximo de licitación: 3.000.000 de ptas. (IVE incluído), que financiarán con cargo á partida</p>
<p>222-6 do orzamento municipal para o exercicio económico de 1996.</p>
<p>Prazo de execución ou entrega: o que fixen os licitadores na súa oferta, sen que en ningún caso poida ser superior a 30 días.</p>
<p>Presentación de proposicións: o prazo de presentación de proposicións que opten ó concurso é de vintesis días naturais contados a partir do seguinte ó da publicación do anuncio no Diario Oficial de Galicia, rematando ás 13 horas. No caso de resultar sábado o día de remate do prazo, quedará automaticamente prorrogado ó día hábil seguinte. Durante este prazo o expediente do concurso poderá ser examinado e retirada copia deste prego nas oficinas municipais.</p>
<p>Cada licitador poderá presentar soamente unha proposición, podendo incluír nela variantes ou alternativas. As proposicións en dous sobres cerrados, presentaranse de 9 a 13 horas no rexistro xeral de entrada deste concello, en man ou por correo (neste caso logo do cumprimento dos requisitos sinalados no artigo 100 do Regulamento xeral de contratación).</p>
<p>Sobre A: substitulado «oferta económica».</p>
<p>Conterá a proposición económica, axustándose ó modelo seguinte:</p>
<p>«Don/a..., veciño/a de..., con domicilio en..., provisto de DNI nº..., en representación de..., con domicilio en... (ou en nome propio), informado do anuncio de concurso para a subministración dun vehículo e dos pregos de condicións que o regulan, que acepta integramente e se compromete a acatar, formulo proposición pola que opto á adxudicación polo prezo de... pesetas (IVE incluído) e no prazo de...</p>
<p>En proba de aceptación de tales compromisos deixo asegurada esta proposición co depósito previo exisido, como xustifico co resgardo que xunto.</p>
<p>Data e sinatura do propoñente».</p>
<p>Sobre B: subtitulado «documentación administrativa»</p>
<p>Conterá os documentos enumerados no prego de condicións co fin de acredita-los requisitos de capacidade e solvencia.</p>
<p>Apertura de plicas: a apertura das ofertas económicas terá lugar en acto público na Casa do Concello ás doce horas do quinto día hábil seguinte ó do transcurso do prazo de licitación que, no caso de resultar sábado, entenderase prorrogado ó día hábil seguinte.</p>
<p>Fianzas e garantías: provisional, 60.000 ptas.; definitiva, 4% do orzamento do contrato.</p>
<p>Consulta de documentos: os pregos de condicións administrativas e de prescricións técnicas poden consultarse nas oficinas municipais durante o prazo sinalado para a presentación de proposicións, facilitándose copias deles ós interesados.</p>
<p>Pagamento de anuncios: será por conta do adxudicatario o importe dos anuncios de licitación.</p>
<p>Culleredo, 9 de maio de 1996.</p>
<p>Ricardo Seoane Candamio</p>
<p>Alcalde</p>
<p>4533</p>

