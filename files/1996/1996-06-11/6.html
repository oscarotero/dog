---
date: '1996-06-11'
id: F0D6
page: 5
number: 114
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 229/1996, do 30 de maio, polo que se aproba o escudo heráldico e maila
  bandeira do Concelo de Burela.
range: Decreto
url: 'https://www.xunta.gal/dog/Publicados/1996/19960611/AnuncioF0D6_gl.html'
---
<p>O Concello de Burela considerou conveniente adopta-lo seu escudo heráldico e bandeira para perpetuar, con simboloxía adecuada e conforme as normas da heráldica, os feitos máis relevantes do seu pasado histórico. Para iso, e de acordo coas facultades que lle confiren as disposicións vixentes, elevou o correspondente informe e memoria descritiva para a súa aprobacion definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente instruíuse conforme as normas do procedemento establecidas na Lei 7/1985, do 2 de abril, reguladora das bases de réxime local, no regulamento de organización, funcionamento e réxime xurídico das corporacións locais, aprobado polo Real decreto 2568/1986, do 28 de novembro, e mais no Decreto 258/1992, do 10 de setembro, da Xunta de Galicia, polo que se regula o procedemento e normas heráldicas para adopción, modificación ou rehabilitación dos escudos e bandeiras das corporacións locais e doutras entidades locais.</p>
<p>Na súa virtude, visto o informe emitido pola comisión de heráldica da Xunta de Galicia, e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día trinta de maio de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Aproba-lo escudo heráldico do Concello de Burela (Lugo), que quedará organizado do seguinte xeito: ondado de azur e prata, cun faro de prata acom</p>
<p>pañado no alto dun torques de ouro brochante. Ó timbre, coroa real pechada.</p>
<p>Artigo 2º</p>
<p>Aproba-la bandeira do concello de Burela (Lugo), que quedará organizada do seguinte xeito: partido de azul escuro ou mareiro o hasta (1/3), co faro de branco e a torques de amarelo, e de azul claro ou celeste ó batente (2/3).</p>
<p>Santiago de Compostela, trinta de maio de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

