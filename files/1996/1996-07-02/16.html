---
date: '1996-07-02'
id: 7F7E
page: 6
number: 129
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de maio de 1996 pola que se aproba o plan eólico estratéxico
  presentado pola empresa Hidroener, S.A., denominado P.E.E. Hidroener (número
  expediente IN660A 95/10-0).
range: Resolución
url: 'https://www.xunta.gal/dog/Publicados/1996/19960702/Anuncio7F7E_gl.html'
---
<p>Ó amparo do disposto no capítulo II do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, Hidroener, S.A., con domicilio social na rúa Ribadeo, 2-entreplanta, 27002 Lugo, solicitou a aprobación do plan eólico estratéxico denominado P.E.E. Hidroner, no que se recolle o programa de actuacións que vai desenvolver por un período de 10 anos, cun investimento global estimado de 6.900 millóns de pesetas.</p>
<p>Para os efectos previstos no apartado 2º do artigo 5 do citado Decreto 205/1995, do 6 de xullo, a solicitude presentada publicouse no DOG do 6 de setembro de 1995 e no BOE do 9 de setembro de 1995,</p>
<p>presentándose solicitudes en competencia por Endesa-Made, Gamesa, Energía Eólica de Galicia, S.A. e Parque Eólico de Galicia.</p>
<p>Considerando que, no informe técnico realizado pola Dirección Xeral de Industria para a resolución da competencia presentada seguíronse os seguintes criterios de avaliación dos plans eólicos afectados:</p>
<p>-Planificación enerxética.</p>
<p>-Estudio contrastado dos datos eólicos existentes.</p>
<p>-Viabilidade económica dos plans.</p>
<p>-Constitución tecnolóxica e efectos industriais dos plans.</p>
<p>Considerando que a Consellería de Industria e Comercio da Xunta de Galicia é competente para a aprobación do plan eólico estratéxico que se solicita, baseándose no Estatuto de autonomía de Galicia; o Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia; o Decreto 132/1982, do 4 de novembro, sobre asunción de competencias en materia de industria, enerxía e minas; o Decreto 209/1990, do 15 de marzo, en relación coa Lei 40/1994, do 30 de decembro, de ordenación do sistema eléctrico nacional e o Decreto 205/1995, do 6 de xullo, e por proposta da Dirección Xeral de Industria,</p>
<p>RESOLVO:</p>
<p>Aproba-lo plan eólico estratéxico P.E.E. Hidroener referido ás áreas recollidas no anexo I da presente resolución, cunha previsión de potencia de 46 mW.</p>
<p>A presente resolución leva consigo o outorgamento do dereito de investigación nas áreas de referencia, así como o dereito preferente, nas citadas áreas, á autorización das instalacións de aproveitamento de enerxía eólica, conforme o sinalado no artigo 8 do Decreto 205/1995, do 6 de xullo.</p>
<p>A aprobación do plan eólico estratéxico vincula á Administración e a Hidroener S.A., sen prexuízo das futuras resolucións que se adopten para o suposto de non exercita-lo dereito preferente previsto no artigo 8 do citado Decreto 205/1995, do 6 de xullo.</p>
<p>A aprobación do plan eólico estratéxico outórgase de acordo coas seguintes condicións:</p>
<p>Primeira.-Hidroener, S.A. realizará a investigación de 5 áreas, cun investimento total de 50.600.000 pesetas, debendo presentar un informe trimestral á Dirección Xeral de Industria dos datos obtidos nas áreas de investigación.</p>
<p>Segunda.-Hidroener, S.A. iniciará a execución do plan industrial en maio de 1996, debendo executa-lo dito planeamento nas condicións sinaladas no anexo II da presente resolución, salvo imposibilidades técnicas ou causa de forza maior debidamente xustificada.</p>
<p>En calquera momento a Administración poderá solicita-la documentación que estime pertinente para verifica-lo cumprimento do establecido neste apartado.</p>
<p>Terceira.-A modificación do plan eólico estratéxico ou o incumprimento das condicións impostas nesta resolución e na autorización para a montaxe das instalacións será causa de resolución da presente aprobación.</p>
<p>Sen embargo, se por alteración substancial das circunstancias ou por outras causas sobrevidas, non fose axeitado o mantemento dalgunha ou algunhas das instalacións previstas no plan eólico estratéxico que se aproba, a empresa, poderá solicitar da Consellería de Industria e Comercio da Xunta de Galicia:</p>
<p>1. Autorización para a modificación ou substitución das actuacións, sen altera-las restantes condicións do plan eólico estratéxico que será outorgada pola Dirección Xeral de Industria, ou ben,</p>
<p>2. A aprobación dun novo plan eólico estratéxico para novas instalacións, se a importancia dos investimentos así o xustifican, tendo en conta sempre os dereitos que terceiros interesados poidan ter.</p>
<p>Cuarta.-Hidroener, S.A., poderá transferir en calquera momento os dereitos dimanantes da presente aprobación logo de autorización da Consellería de Industria e Comercio da Xunta de Galicia, subrogándose o novo titular en tódalas obrigacións e dereitos do transmitente derivados do plan eólico aprobado.</p>
<p>Quinta.-A aprobación outórgase sen prexuízo de terceiros e deixando a salvo os dereitos particulares.</p>
<p>Sexta.-Esta aprobación outórgase sen prexuízo e independentemente das autorizacións, licencia ou permisos de competencia municipal, provincial ou outros necesarios para a realización das obras das instalacións de aproveitamento eólico.</p>
<p>Contra a presente resolución, que é definitiva na vía administrativa, poderá interpoñerse, se é o caso, recurso contencioso-administrativo no prazo de dous meses contado desde o día seguinte á publicación dela, logo de comunicación a esta consellería, conforme o establecido no artigo 57.2º da Lei reguladora da xurisdición contencioso-administrativa, do 27 de decembro de 1956, na súa nova redacción dada pola disposición adicional undécima da Lei 30/1992, do 26 de novembro.</p>
<p>Santiago de Compostela, 9 de maio de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Hidroener, S.A.</p>
<table><tbody><tr><td>Nome</td><td>Municipios</td><td>Vértices</td></tr>
<tr><td>X-Lonx. W</td><td>Y-Lat. N</td></tr>
<tr><td></td></tr>
</tbody></table>
<table><tbody><tr><td>Montouto</td><td>Abadín, Muras</td><td>616.530</td><td>4.812.800</td></tr>
<tr><td>617.970</td><td>4.813.140</td></tr>
<tr><td>618.640</td><td>4.809.250</td></tr>
<tr><td>617.180</td><td>4.809.220</td></tr>
<tr><td>615.413</td><td>4.813.034</td></tr>
<tr><td>615.986</td><td>4.813.146</td></tr>
<tr><td>Curuxeira</td><td>Muras, Ourol</td><td>607.450</td><td>4.819.750</td></tr>
<tr><td>609.760</td><td>4.819.750</td></tr>
<tr><td>609.760</td><td>4.817.640</td></tr>
<tr><td>610.720</td><td>4.817.600</td></tr>
</tbody></table>
<table><tbody><tr><td>Nome</td><td>Municipios</td><td>Vértices</td></tr>
<tr><td>X-Lonx. W</td><td>Y-Lat. N</td></tr>
<tr><td></td></tr>
</tbody></table>
<table><tbody><tr><td>610.720</td><td>4.815.400</td></tr>
<tr><td>608.200</td><td>4.815.450</td></tr>
<tr><td>608.200</td><td>4.818.700</td></tr>
<tr><td>607.450</td><td>4.818.700</td></tr>
<tr><td>Monte Neda</td><td>Abadín, A Pastoriza</td><td>624.780</td><td>4.800.640</td></tr>
<tr><td>629.230</td><td>4.801.500</td></tr>
<tr><td>629.600</td><td>4.800.000</td></tr>
<tr><td>624.960</td><td>4.799.700</td></tr>
<tr><td>Sasdónigas</td><td>Mondoñedo</td><td>626.400</td><td>4.809.000</td></tr>
<tr><td>628.000</td><td>4.809.000</td></tr>
<tr><td>629.500</td><td>4.807.450</td></tr>
<tr><td>631.000</td><td>4.807.650</td></tr>
<tr><td>631.000</td><td>4.807.250</td></tr>
<tr><td>629.000</td><td>4.806.000</td></tr>
<tr><td>627.350</td><td>4.806.450</td></tr>
<tr><td>627.850</td><td>4.804.400</td></tr>
<tr><td>626.400</td><td>4.808.800</td></tr>
<tr><td>Carracedo</td><td>A Pastoriza</td><td>636.300</td><td>4.804.050</td></tr>
<tr><td>636.550</td><td>4.803.190</td></tr>
<tr><td>637.190</td><td>4.802.630</td></tr>
<tr><td>635.460</td><td>4.802.890</td></tr>
</tbody></table>
<p>ANEXO II</p>
<p>DOCUMENTO DE SÍNTESE</p>
<p>-Plan eólico estratexico.</p>
<p>O plan eólico estratéxico terá unha duración de 10 anos e suporá un investimento global estimado de 6.900 millóns de ptas. As actividades obxecto deste plan iniciaranse no prazo máximo de tres meses.</p>
<p>-Plan de investigación eólica.</p>
<p>A empresa Hidroener, S.A. realizará a investigación de 5 áreas facendo un investimento total de 50.600.000 ptas., acadando un investimento medio de 10.120.000 ptas./ano área.</p>
<p>Hidroener S.A. usará como entidade colaboradora para a investigación á empresa galega Gestenga, debendo non obstante presentar un informe trimestral á Consellería de Industria e Comercio dos datos obtidos nas áreas de investigación.</p>
<p>-Plan industrial.</p>
<p>A empresa Hidroener, S.A. desenvolverá, na parte que lle corresponda, a execución do plan industrial que teña/n aprobado o/os tecnólogo/s seleccionado/s. En todo caso, a porcentaxe de compoñentes fabricados en Galicia será o do/os tecnólogo/s que seleccione/n.</p>
<p>4245</p>

