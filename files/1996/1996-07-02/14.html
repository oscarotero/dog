---
date: '1996-07-02'
id: 7F76
page: 6
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 12 de xuño de 1996 pola que se anuncia concurso, polo sistema de
  procedemento aberto, para a obra, declarada de urxencia, de reforma e
  ampliación da Facultade de Ciencias Económicas e Empresariais do Campus
  Universitario da Zapateira (A Coruña).
range: Resolución
url: 'https://www.xunta.gal/dog/Publicados/1996/19960702/Anuncio7F76_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar concurso, por procedemento aberto, para obra, declarada de urxencia, que se cita:</p>
<p>-Reforma e ampliación da Facultade de Ciencias Económicas e Empresariais do Campus Universitario da Zapateira. A Coruña.</p>
<p>Orzamento de licitación: 444.214.199 (catrocentos corenta e catro millóns duascentas catorce mil cento noventa e nove pesetas). Non se admiten variantes económicas.</p>
<p>Prazo de execución: 24 meses.</p>
<p>Clasificación requirida: grupo C, categoría E.</p>
<p>Exposición de proxecto: o proxecto e mailo prego de cláusulas administrativas particulares estarán de manifesto na Subdirección Xeral de Construccións e Equipamento, da secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das 9 ás 14 horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións: rematará o décimo terceiro día natural contado a partir do día seguinte ó da publicación desta resolución no Diario Oficial de Galicia.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, haberá que aterse o disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2, 8.3 e 8.4 do prego das administrativas particulares.</p>
<p>Exame da documentación: a mesa de contratación cualificará as documentacións presentadas e publicará a continuación no taboleiro de anuncios desta consellería, o resultado da dita cualificación, co fin de que se emenden, dentro do prazo que se indique, os defectos materiais observados na documentación.</p>
<p>Apertura de proposicións: realizaraa a mesa de contratacio ás 12 horas do terceiro día hábil seguinte ó de terminación do prazo, na sala de xuntas desta consellería.</p>
<p>O importe deste anuncio correrá por conta da empresa adxudicataria.</p>
<p>Santiago de Compostela, 12 de xuño de 1996.</p>
<p>Máximo García Serrano</p>
<p>Secretario xeral da Consellería de Educación e Ordenación Universitaria</p>
<p>778</p>

