---
date: '1996-06-25'
id: 7CD2
page: 6305
number: 124
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 13 de xuño de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público aberto, da subministración consistente na adquisición de
  tubos de baleiro e agullas dun só uso para o laboratorio de sanidade animal de
  Lugo para o desenvolvemento da campaña de saneamento gandeiro.
range: Resolución
url: 'https://www.xunta.gal/dog/Publicados/1996/19960625/Anuncio7CD2_gl.html'
---
<p>A Secretaría Xeral da Consellería de Agricultura, Gandería e Montes, resolveu convoca-la seguinte licitación polo sistema de concurso público aberto:</p>
<p>Obxecto: contratación da subministración consistente na adquisición de tubos de baleiro e agullas dun só uso para o laboratorio de sanidade animal de Lugo para o desenvolvemento da campaña de saneamento gandeiro, de acordo cos proxectos e pregos aprobados para iso.</p>
<p>Orzamento de licitación: dezanove millóns de pesetas (19.000.000 de ptas.).</p>
<p>Fianza provisional: trescentas oitenta mil pesetas (380.000 ptas).</p>
<p>Fianza definitiva: setecentas sesenta mil pesetas (760.000 ptas.).</p>
<p>Exposición dos pregos: o prego de cláusulas administrativas particulares así como o de prescricións técnicas estará á disposición dos licitadores para o seu exame durante o prazo de presentación de ofertas, os días e horas hábiles de oficina, na Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes (edificios administrativos, San Caetano, Santiago de Compostela).</p>
<p>Modelo de proposición: a proposición económica formularase estrictamente conforme o modelo que</p>
<p>figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 17 de xullo de 1996.</p>
<p>A apertura de proposicións terá lugar o día 24 de xullo de 1996, ás 13 horas, nas oficinas da Secretaría Xeral da Consellería de Agricultura, Ganadería e Montes (San Caetano, Santiago de Compostela).</p>
<p>Gastos de publicación: serán por conta dos adxudicatarios.</p>
<p>Santiago de Compostela, 13 de xuño de 1996.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>4810</p>

