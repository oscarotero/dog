---
date: '1996-06-25'
id: 7C02
page: 6269
number: 124
agency: CONSELLERÍA DE INDUSTRIA E COMERCIO
section: I. DISPOSICIÓNS XERAIS
title: >-
  Decreto 254/1996, do 14 de xuño, polo que se determina o órgano competente
  para fixa-las temporadas de rebaixas no ámbito da Comunidade Autónoma de
  Galicia.
range: Decreto
url: 'https://www.xunta.gal/dog/Publicados/1996/19960625/Anuncio7C02_gl.html'
---
<p>De conformidade co establecido no artigo 30.I.4 do Estatuto de Autonomía de Galicia, a Comunidade Autónoma galega ten competencia exclusiva na materia de comercio interior, sen prexuízo da política xeral de prezos e da lexislación sobre a defensa da competencia.</p>
<p>O artigo 25 da Lei 7/1996, do 15 de xaneiro, de ordenación do comercio minorista atribúelles ás Comunidades Autónomas competentes a facultade para fixa-las datas concretas dentro das cales os comerciantes poderán decidi-la duración de cada período de rebaixas.</p>
<p>Resulta, pois, necesario determinar cal será o órgano competente da Comunidade Autónoma para</p>
<p>fixa-las devanditas datas, así como as que abranguerá a temporada estival de rebaixas para o ano 1996.</p>
<p>Na súa virtude, por proposta do conselleiro de Industria e Comercio, e logo da deliberación do Consello da Xunta de Galicia, na súa reunión do día catorce de xuño de mil novecentos noventa e seis,</p>
<p>DISPOÑO:</p>
<p>Artigo único.-A facultade para fixa-las datas concretas das temporadas de rebaixas que lle outorga á Comunidade Autónoma o artigo 25 da Lei 7/1996, do 15 de xaneiro, de ordenación do comercio minorista, será exercida pola Consellería de Industria e Comercio.</p>
<p>Disposición adicional</p>
<p>A temporada estival de rebaixas correspondente ó ano 1996 terá lugar durante os meses de xullo e agosto.</p>
<p>Disposición final</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, catorce de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Antonio Couceiro Méndez</p>
<p>Conselleiro de Industria e Comercio</p>
<p>4906</p>

