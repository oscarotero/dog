---
date: '1996-08-05'
id: '8E32'
page: 7
number: 152
agency: CONCELLO DE PONTEVEDRA
section: VI. ANUNCIOS
title: >-
  Resolución do 17 de xullo de 1996 pola que se dispón a publicación da
  convocatoria de procesos selectivos para a provisión das prazas vacantes
  incluídas na oferta de emprego público do exercicio de 1996 e dun posto de
  traballo.
range: Resolución
url: 'https://www.xunta.gal/dog/Publicados/1996/19960805/Anuncio8E32_gl.html'
---
<p>En cumprimento do acordo do Pleno da Corporación do día 30 de maio de 1996, no que se aprobou o texto íntegro das bases xerais e específicas da convocatoria pública para a provisión de prazas vacantes existente no cadro de persoal e contidas na oferta de emprego público de 1996 e no exercicio das atribucións conferidas á alcaldía polo artigo 41.14º.a) do Real decreto 2586/1986, do 28 de novembro, polo que se aproba o Regulamento de organización, funcionamento e réxime xurídico das entidades locais, dispoño a publicación da convocatoria pública de probas selectivas para a provisión das seguintes prazas vacantes reservadas a funcionarios e contidas na oferta de emprego público de 1996:</p>
<p>1 de técnico da escala de Administración xeral, subescala técnica, integrada no grupo A.</p>
<p>2 de administrativo da escala de Administración xeral, subescala administrativa, integrada no grupo C.</p>
<p>4 de auxiliar da escala de Administración xeral, subescala auxiliar, integrada no grupo D.</p>
<p>1 de ordenanza da escala de Administración xeral, subescala subalterna, integrada no grupo E.</p>
<p>1 de inspector de tributos da escala de Administración especial, subescala de servicios especiais, clase de cometidos especiais, integrada no grupo A.</p>
<p>1 de técnico informático da escala de Administración especial, subescala de servicios especiais, clase cometidos especiais, técnica, integrada no grupo A.</p>
<p>1 de técnico cultural da escala de Administración especial, subescala de servicios especiais, clase cometidos especiais, técnica, integrada no grupo A.</p>
<p>1 de delineante da escala de Administración especial, subescala técnica, clase técnico-auxiliar, integrada no grupo C.</p>
<p>1 de oficial da policía local da escala de Administración especial, subescala servicios especiais, clase policía local, integrada no grupo C.</p>
<p>1 de suboficial da policía local da escala de Administración especial, subescala servicios especiais, clase policía local, integrada no grupo C.</p>
<p>3 de sarxento da policía local da escala de Administración especial, subescala servicios especiais, clase policía local, integrada no grupo C.</p>
<p>5 de cabo da policía local da escala de Administración especial, subescala servicios especiais, clase policía local, integrada no grupo D.</p>
<p>3 de garda da policía local da escala de Administración especial, subescala servicios especiais, clase policía local, integrada no grupo D.</p>
<p>3 de bombeiro da escala de Administración especial, subescala servicios especiais, clase extinción de incendios, integrada no grupo D.</p>
<p>1 de vixilante da escala de Administración especial, subescala servicios especiais, clase persoal de oficios, integrada no grupo E.</p>
<p>6 de operario da escala de Administración especial, subescala servicios especiais, clase persoal de oficios, integrada no grupo E.</p>
<p>As probas selectivas convocadas rexeranse polas bases xerais e específicas aprobadas polo Pleno da Corporación na sesión do día 30-5-1996, nas que se especifican os requisitos para o ingreso e os procedementos de selección, texto que se publicou no BOP número 133 correspondente ó día 10 de xullo de 1996, computándose o prazo de 20 días naturais para a presentación de instancias a partir da publicación da convocatoria no Boletín Oficial del Estado.</p>
<p>Así mesmo convócase concurso de méritos para a provisión do posto de encargado da Casa do Concello polo sistema de promoción interna entre funcionarios municipais da subescada subalterna da escala de Administración xeral integrados no grupo E, consonte a alínea C) das bases aprobadas publicadas no BOP número 133, do 10 de xullo de 1996, sendo o prazo para a presentación de instancias para os que optan ó posto de encargado da Casa do Concello de 15 día hábiles contados a partir da publicación deste anuncio no Diario Oficial de Galicia.</p>
<p>O que se fai público para xeral coñecemento e para os efectos legais pertinentes.</p>
<p>Pontevedra, 17 de xullo de 1996.</p>
<p>Juan Luis Pedrosa Fernández</p>
<p>Alcalde</p>
<p>5858</p>

