---
date: '1996-11-25'
id: BCD6
page: 10
number: 230
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 30 de outubro de 1996 pola que se convocan bolsas do Instituto Galego
  de Promoción Económica (Igape) para o desenvolvemento de proxectos de
  investigación e desenvolvemento.
range: Orde
url: 'https://www.xunta.gal/dog/Publicados/1996/19961125/AnuncioBCD6_gl.html'
---
<p>A Lei 5/1992, do 10 de xuño, de creación do Instituto Galego de Promoción Económica (Igape), establece, como unha das funcións do Igape favorece-la modernización e innovación tecnolóxica e organizativa das empresas galegas. Con tal finalidade, dentro das actividades de desenvolvemento da capacidade de innovación das empresas galegas, o Igape dispón dun progama de bolsas que pretende, por unha parte, apoia-los proxectos de I+D que as empresas leven a cabo e, por outra, facilitar unha formación tecnolóxica a xoves universitarios que lle permita un mellor acceso ó mundo laboral.</p>
<p>Polo que antecede, esta consellería,</p>
<p>DISPÓN:</p>
<p>Artigo 1º</p>
<p>Convócanse bolsas de investigación e apróbanse as bases polas que se rexerá a súa convocatoria, que se inclúe no anexo I desta orde.</p>
<p>Artigo 2º</p>
<p>O financiamento farase con cargo á partida 0399 71205 780 do orzamento do Igape 1996.</p>
<p>Autorízase o Igape para ampliar ou abrir novas convocatorias, dándolle a oportuna publicidade en prensa no caso de que para algunha das titulacións solicitadas polas empresas se esgotara a posibilidade de preselección por falta de candidatos, sempre e cando exista o oportuno crédito orzamentario.</p>
<p>Artigo 3º</p>
<p>Para os efectos establecidos no artigo 42.2º da Lei 30/1992, o prazo máximo para resolve-las solicitudes correspondentes ás bolsas especificadas nesta orde será de tres meses. Cumprido o dito prazo, entenderanse desestimadas aquelas solicitudes sobre as que non recaese resolución expresa.</p>
<p>Disposición derradeira</p>
<p>A presente orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 30 de outubro de 1996.</p>
<p>Xosé Antonio Orza Fernández</p>
<p>Conselleiro de Economía e Facenda</p>
<p>ANEXO I</p>
<p>Bolsas de investigación e desenvolvemento</p>
<p>A finalidade destas bolsas é favorece-la modernización e innovación tecnolóxica das empresas de Galicia, promovendo a través das axudas do Igape que un bolseiro posgraduado na titulación adecuada colabore no desenvolvemento dos proxectos de investigación con aquelas empresas beneficiarias das axudas do Igape que así o soliciten.</p>
<p>Bases da convocatoria.</p>
<p>1. Requisitos dos solicitantes.</p>
<p>1.1. Entidades: poderán solicitar esta axuda todos aqueles empresarios individuais, sociedades, asociacións, agrupacións de empresarios e entes públicos e privados que realicen actividades determinadas no artigo 4 do Decreto 309/1995, do 23 de novembro, sobre incentivos para o desenvolvemento económico e fomento das actividades empresariais, que teñan o centro da súa actividade ou algún centro de traballo en Galicia, así como as institucións de investigación e desenvolvemento de Galicia, e presenten un proxecto de investigación que reúna os requisitos establecidos nestas bases.</p>
<p>1.2. Titulados: poderán solicitar esta axuda aqueles titulados que cumpran os seguintes requisitos:</p>
<p>A. Ser nacional dun país membro da Unión Europea.</p>
<p>B. Terán que cumprir algunha das seguintes condicións:</p>
<p>-Ter veciñanza administrativa en Galicia.</p>
<p>-Ser natural de Galicia.</p>
<p>-Ser fillo de emigrantes galegos no exterior.</p>
<p>C. Non estar obrigado a realiza-lo servicio militar ou prestación social substitutoria durante o período de desfrute da bolsa.</p>
<p>D. Estar en posesión dunha titulación universitaria (superior ou media) outorgada por unha institución docente dalgún país membro da Unión Europea ou títulos oficialmente recoñecidos como equivalentes que habiliten para o exercicio profesional, na data en que remate o prazo de presentación de solicitudes e ter obtido o título con posterioridade ó 30 de xuño de 1993 (salvo que se acredite ter realizado o servicio militar obrigatorio ou prestación social substitutoria, neste caso ampliaráse o prazo de finalización de estudios na mesma medida que a duración da prestación dos ditos servicios).</p>
<p>No caso de títulos expedidos por centros estranxeiros, será preciso que estean homologados polo Ministerio de Educación e Ciencia previamente á finalización do prazo de presentación de solicitudes.</p>
<p>E. Non ter desfrutado dunha bolsa do Igape en anos anteriores.</p>
<p>F. Non ter 30 anos cumpridos na data en que remate o prazo de presentación de solicitudes.</p>
<p>2. Número.</p>
<p>Establécese un máximo de 10 bolsas para conceder segundo a presente convocatoria.</p>
<p>3. Instancias.</p>
<p>Segundo anexo III para empresas ou entidades e segunde anexo V para titulados.</p>
<p>4. Documentación.</p>
<p>Segundo anexos II (empresas e entidades) e IV(titulados).</p>
<p>5. Duración, contía e forma de pago.</p>
<p>O período de desfrute da bolsa será de doce meses a partir da data da aceptación ou da data de incorporación definitiva á entidade. Poderase prorroga-lo período de duración da bolsa de forma potestativa para o Igape, a proposta razoada e conxunta do bolseiro e da entidade á que se lle aprobou o proxecto, e nunca por un prazo superior a 6 meses.</p>
<p>A dotación de cada bolsa será de 1.500.000 pesetas. No caso de prórroga da bolsa, a dotación incrementarase proporcionalmente segundo a duración da prórroga, tomando como base o importe anterior.</p>
<p>A dotación da bolsa abonaráselle ó bolseiro segundo o seguinte detalle:</p>
<p>-O 30% do importe da bolsa abonarase ó comezo.</p>
<p>-O 60% será aboado nos oito meses seguintes (30% ó remate de cada cuatrimestre), previa entrega dun informe de actividades según o plan do proxecto.</p>
<p>-O 10% abonarase ó remate do período de desfrute e logo do informe final de actividades.</p>
<p>6. Presentación de solicitudes.</p>
<p>6.1. Regras comúns:</p>
<p>As solicitudes, nos modelos oficiais que se publican no anexo III (empresas e entidades) e no anexo V (titulados) deberán ir inescusablemente acompañadas da documentación que se publica como anexo II (para empresas e entidades) ou anexo IV (para titulados) e presentaranse no Instituto Galego de Promoción Económica (Igape), en calquera das súas oficinas de:</p>
<p>A. Santiago: r/ Frei Rosendo Salvado, 16-baixo. C.P. 15701.</p>
<p>B. Ferrol: Península da Cabana s/n. C.P. 15590.</p>
<p>C. Vigo: r/ Príncipe, 43 - 2º E. C.P. 36202.</p>
<p>Ou ben segundo o establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A documentación presentada non lle será devolta ó solicitante. A documentación redactada nunha lingua non oficial de Galicia deberá ir traducida por un intérprete xurado.</p>
<p>6.2. Presentación de solicitudes polas empresas ou entidades:</p>
<p>As empresas ou entidades terán un prazo de quince días desde o día seguinte ó da publicación no DOG destas bases para presenta-las súas solicitudes, indicando unha titulación e especialidade preferente.</p>
<p>Dentro dos quince días seguintes á finalización do prazo de solicitudes o Igape expoñerá nas súas dependencias a lista provisional de solicitudes de empresas ou entidades admitidas e excluídas, sinalando, se for o caso, as causas de exclusión. Abrirase un prazo de dez días para que os interesados poidan corrixi-la súa solicitude, e aportar, se for o caso, a documentación necesaria. Transcorrido este prazo sen producirse a corrección procederase ó arquivo do expediente sen máis trámite.</p>
<p>Rematado o prazo de corrección, o Igape publicará nas súas dependencias unha lista definitiva de solicitudes de empresas ou entidades admitidas á selección.</p>
<p>As solicitudes presentadas polas empresas seleccionadas serán estudiadas e valoradas por un comité de avaliación presidido polo director da Área de Innovación, Formación e Información, e integrado polos seguintes membros:</p>
<p>-O director de Tecnoloxía do Centro de Innovación e Servicios.</p>
<p>-O xefe da Unidade de Innovación e Formación Tecnolóxica.</p>
<p>O comité de avaliación poderá solicitar asesoramento de especialistas das diversas áreas tecnolóxicas dos proxectos, incorporándoos temporalmente a el. Dentro deste proceso de selección o comité poderá solicita-la información que considere necesaria para unha adecuada comprensión do proxecto.</p>
<p>6.3. Presentación de solicitudes polos titulados:</p>
<p>Os titulados poderán presenta-la súa solicitude dentro dos quince días seguintes á publicación no Igape da lista definitiva de empresas.</p>
<p>Unha vez rematado o prazo de solicitude de titulados e comprobado o cumprimento dos requisitos de admisión, o Igape expoñerá nas súas dependencias a lista provisional de solicitudes de titulados admitidas e excluídas, sinalando, se é o caso as causas de exclusión. Abrirase un prazo de dez días para que os interesados podan corrixi-la súa solicitude, e aportar, se fose o caso a documentación necesaria. Transcorrido este prazo sen producirse a corrección, procederase ó arquivo do expediente sen máis trámite.</p>
<p>Rematado o prazo de correccións, o Igape publicará nas súas dependencias unha lista definitiva de solicitudes de titulados admitidas á selección por titulación, especialidade e baremo.</p>
<p>Non se admitirán aquelas titulacións que non fosen solicitadas por algunha empresa.</p>
<p>7. Criterios de selección de empresas e titulados.</p>
<p>7.1. Selección de empresas ou entidades.</p>
<p>Os proxectos que poden solicita-la incorporación dun bolseiro deberán reuni-las características seguintes:</p>
<p>I. Estar destinados a:</p>
<p>-Incorporar tecnoloxías avanzadas nas empresas industriais.</p>
<p>-Facilita-lo acceso das Pemes ás actividades innovadoras.</p>
<p>-Promoción do uso de tecnoloxía nas empresas.</p>
<p>-Potenciación das unidades de I+D en empresas e centros tecnolóxicos.</p>
<p>II. Presentar, na memoria, un esquema de proxecto que inclúa polo menos dous dos tres actores seguintes do desenvolvemento tecnolóxico.</p>
<p>1. Un centro tecnolóxico galego que aporte a tecnoloxía, entendéndose por centro tecnolóxico: un centro de I+D dunha empresa que non sexa Peme, un centro que conteña nos seus estatutos a consideración de centro dedicado ó desenvolvemento tecnolóxico, un departamento universitario sempre que o proxecto estea ligado coas súas liñas de desenvolvemento actuais.</p>
<p>2. Unha empresa que será a beneficiaria última da implantación do desenvolvemento tecnolóxico que se consiga.</p>
<p>3. Un centro tecnolóxico estranxeiro que aporte os coñecementos tecnolóxicos adicionais para a realización do proxecto.</p>
<p>No proceso de selección valoraranse con prioridade os seguintes criterios:</p>
<p>1. Incluír no proxecto os tres elementos indicados anteriormente e fundamentalmente unha empresa que explote os resultados comercialmente.</p>
<p>2. Compromiso dalgunha das entidades participantes de incorporar ó bolseiro ó seu cadro de persoal ó final da bolsa.</p>
<p>3. Que a empresa beneficiaria última da implantación do desenvolvemento tecnolóxico que se consiga sexa unha Peme, segundo criterio da Unión Europea, a saber: unidade económica con personalidade física ou xurídica que reúna os seguintes requisitos:</p>
<p>-Que teña menos de 250 traballadores.</p>
<p>-Que teña, ben un volume anual de negocios non superior a 40 millóns de ECUS, ou ben un balance xeral activo total non superior a 27 millóns de ECUS, e</p>
<p>-Que o seu capital non teña participación en máis dun 25% por empresas que non cumpran os requisitos anteriores, salvo se estas son empresas públicas de investimento, empresas de capital risco ou, sempre que non se exerza o control, se son investidores institucionais.</p>
<p>7.2. Selección de titulados:</p>
<p>A selección de titulados faraa en primeira instancia o Igape, segundo a titulación, especialidade e experiencia anterior en similar tipo de proxectos, de acordo co seguinte baremo de autoavaliación.</p>
<p>Matrícula de honra: 4 puntos.</p>
<p>Sobresaínte: 3 puntos.</p>
<p>Notable: 2 puntos.</p>
<p>Aprobado: 1 punto.</p>
<p>Reducción ó mesmo número de materias = (puntuación obtida x 10)/nº de materias.</p>
<p>Proxecto fin de carreira,</p>
<p>Grao ou tese de licenciatura: 2 puntos.</p>
<p>Título de doutor: 4 puntos.</p>
<p>Unha vez feita esta primeira selección, o Igape remitirá a cada empresa ou entidade seleccionada unha relación dos candidatos, conforme a titulación solicitada, composta como máximo por 3 personas por proxecto, cos seus correspondentes currículos. Os ditos candidatos preseleccionados serán convocados a unha entrevista e/ou proba de selección con participación da entidade seleccionada.</p>
<p>8. Adxudicación.</p>
<p>Unha vez feita a selección, o director xeral do Igape resolverá a adxudicación da bolsa, asignando a cada bolseiro o proxecto correspondente que se desenvolvera na empresa ou entidade seleccionada.</p>
<p>Mentres dura a selección, o titulado preseleccionado estará transitoriamente excluído doutras convocatorias de bolsas do Igape.</p>
<p>Durante o seu período de vixencia, estas bolsas son incompatibles con outras bolsas ou axudas para o mesmo obxecto que poidan ser concedidas por organismos públicos ou privados, nacionais ou estranxeiros.</p>
<p>9. Aceptación da bolsa.</p>
<p>O Igape comunicará ó beneficiario a concesión da bolsa. Este, nun prazo de dez días desde a súa notificación, deberá aceptala nos seus termos e comprometerse a cumprir todas e cada unha das condicións recollidas nas presentes bases. Se no dito prazo non constase a súa aceptación expresa considerarase que renuncia ós seus dereitos e arquivase o expediente sen máis trámites. A aceptación da bolsa deberá ser ratificada pola empresa á que se asigne o bolseiro, a cal se obrigará a colaborar dunha forma dilixente no desenvolvemento do proxecto para posibilita-la súa boa fin.</p>
<p>10. Incumprimento.</p>
<p>O incumprimento de calquera dos compromisos contraídos polo beneficiario poderá dar lugar á supresión da axuda concedida e á reclamación das cantidades anticipadas. En calquera momento a dirección do Igape poderá reclamar da empresa ou entidade de destino un informe sobre o traballo realizado polo titulado.</p>
<p>Así mesmo, procederá a revogación das axudas, o reintegro das cantidades percibidas e os xuros de demora correspondentes nos casos previstos no artigo 78.5 da Lei 11/1992, do 7 de outubro, de réxime financeiro e presupostario de Galicia, ou, no caso de incumprimento polo beneficiario de calquera das súas obrigas conforme a presente orde ou calquera outra disposición aplicable.</p>
<p>11. Incidencias.</p>
<p>Calquera alteración das condicións que se tiveron en conta para a concesión das axudas poderá dar lugar á modificación da resolución da concesión, ben por instancia do solicitante ou de oficio, polo Igape.</p>
<p>As renuncias que se produzan poderán ser substituídas pola Dirección Xeral do Igape, de acordo coa lista de reserva, se a houbese.</p>
<p>A Dirección Xeral do Igape resolverá tódalas dúbidas e incidencias que puideran xurdir en aplicación da presente convocatoria.</p>
<p>O Igape poderá facer uso interno dos resultados do proxecto sempre que non xere ningún tipo de implicación comercial. O Igape reserva para si dereito de difundir ou comunicar, individual ou conxuntamente, por calquera vía, os resultados do proxecto.</p>
<p>ANEXO II</p>
<p>Documentación empresas ou entidades</p>
<p>-Instancia solicitude.-Anexo III.</p>
<p>-Fotocopia compulsada do DNI/NIF do solicitante.</p>
<p>-No caso de sociedades: copia compulsada de escritura de constitución e, se é o caso, adaptación á normativa vixente, debidamente inscrita no Rexistro Mercantil. Copia compulsada do poder de representación do asinante da solicitude inscrito no Rexistro Mercantil.</p>
<p>-Copia compulsada do último recibo do IAE.</p>
<p>-Certificado actualizado de estar ó día nos pagos á Seguridade Social e obrigas tributarias.</p>
<p>-Certificado actualizado de non ter débedas coa Comunidade Autónoma de Galicia.</p>
<p>-Memoria que indique o contido do proxecto: título, duración e planificación do proxecto, así como as tarefas que realizaría o bolseiro en relación co proxecto.</p>
<p>-Relación doutros axentes que colaboren no desenvolvemento do proxecto, se os houbese, xuntando carta compromiso de participación de cada un deles.</p>
<p>-Informe sobre a adecuación do proxecto con respecto ós criterios de prioridade do apartado II da base 7 desta convocatoria.</p>
<p>ANEXO IV</p>
<p>Documentación titulados</p>
<p>-Instancia de solicitude. Anexo V.</p>
<p>-Fotocopia compulsada DNI/NIF.</p>
<p>-Ser nacional dun país membro da Unión Europea.</p>
<p>-Fotocopia compulsada DNI ou pasaporte.</p>
<p>-Terán que cumprir algunha das seguintes condicións:</p>
<p>*Ter veciñanza administrativa en Galicia .-Acreditarase mediante un certificado de empadroamento.</p>
<p>*Ser natural de Galicia.-Fotocopia compulsada do DNI ou pasaporte.</p>
<p>*Ser fillo de emigrantes galegos no exterior.-Fotocopia compulsada do DNI do proxenitor que sexa galego.</p>
<p>-Non estar obrigado a realiza-lo servicio militar ou prestación social substitutoria durante o período de desfrute da bolsa. Xustificarase da seguinte forma:</p>
<p>*Ter realizado o servicio militar.-Fotocopia compulsada da cartilla militar ou documento de paso á reserva.</p>
<p>*Realizando o servicio militar.-Certificado expedido polo xefe da unidade no que conste a data de finalización do servicio militar. A dita data deberá ser anterior ó 30 de novembro de 1996.</p>
<p>*Non ter realizado o servicio militar.-Fotocopia compulsada do certificado de situación militar onde conste a exención ou concesión de prórroga que cubra polo menos os 18 meses seguintes desde a finalización do prazo de presentación de solicitudes.</p>
<p>*Ter realizada a prestación social substitutoria.-Fotocopia compulsada do certificado de situación de reserva emitido polo Ministerio de Xustiza.</p>
<p>*Realizando a prestación social substitutoria.-Copia compulsada da acta de realización ou certificado conforme se está realizando. En ámbolos casos deberá consta-la compatibilidade coa bolsa, así como o horario de permanencia no centro donde estea realizando a prestación.</p>
<p>*Non ter realizada a prestación social substitutoria.-Certificado de acreditación da condición de obxector de conciencia e certificado de concesión de exención ou prórroga que cubra polo menos os 18 meses seguintes á finalización do prazo de presentación de solicitudes.</p>
<p>-Copia compulsada do título ou copia compulsada do resgardo de ter pagado as taxas para a súa obtención.</p>
<p>-Copia compulsada do expediente académico.</p>
<p>-No caso de títulos expedidos por centros estranxeiros será preciso que os acrediten cunha fotocopia compulsada da homologación, ademais da copia compulsada do expediente académico.</p>
<p>-Currículum vitae.</p>
<p>-Declaración xurada de non ter desfrutado dunha bolsa do Igape en convocatorias anteriores.</p>
<p>96-8474</p>

