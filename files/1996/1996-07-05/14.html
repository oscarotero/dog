---
date: '1996-07-05'
id: '8176'
page: 6
number: 132
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 11 de xuño de 1996, da Delegación Provincial de Ourense, pola
  que se anuncia a licitación da asistencia técnica 3/1996, mediante o sistema
  de concurso, procedemento aberto.
range: Resolución
url: 'https://www.xunta.gal/dog/Publicados/1996/19960705/Anuncio8176_gl.html'
---
<p>A Delegación Provincial da Consellería de Agricultura, Gandería e Montes en Ourense resolve convoca-la seguinte licitación de asistencias técnicas polo sistema de concurso, procedemento aberto.</p>
<p>1. Obxecto: contratación de asistencia técnica para a redacción dos proxectos ou execución dos traballos que figuran na relación, de acordo coas bases e os pregos aprobados para iso.</p>
<p>O orzamento, prazo de execución e clasificación dos contratistas serán os que se sinalan na relación.</p>
<p>2. Fianza provisional: exenta.</p>
<p>3. Exposición de documentos de interese para os licitadores: o prego de cláusulas administrativas particulares, como tamén o correspondente proxecto de cada un dos servicios técnicos que se relacionan, estarán a disposición dos licitadores para o seu exame, durante o prazo de presentación de proposicións de 9 horas a 14 horas no Servicio de Contratación da Delegación Provincial da Consellería de Agricultura, Gandería e Montes en Ourense, rúa do Progreso 161, entresollado.</p>
<p>4. Prazo de presentación de proposicións: comezará o día seguinte ó da publicación deste anuncio e rematará ás 12 horas do vixésimo sexto día natural seguinte ó da publicación, que non cadre en sábado.</p>
<p>5. Lugar de presentación de proposicións: o rexistro da delegación provincial no lugar antes citado e na forma legalmente establecida (artigo 100 R.X.C.).</p>
<p>6. Documentación que teñen que presenta-los licitadores: a que se sinala nos pregos de cláusulas administrativas particulares.</p>
<p>7. Apertura de proposicións: ás 10 horas do undécimo día hábil seguinte ó do remate do prazo de presentación de proposicións, que non cadre en sábado.</p>
<p>8. Gastos de publicación: por conta dos adxudicatarios.</p>
<p>Título: proxecto de colaboración de servicios técnicos para a realización dos estudios sobre preparación do acordo de concentración parcelaria na zona de Doniz (Concello de Cartelle-Ourense).</p>
<p>AC-2220 ES/OUR-96.08</p>
<p>Orzamento: 1.373.389 pesetas.</p>
<p>Prazo de execución: seis (6) meses.</p>
<p>Clasificación: non se precisa.</p>
<p>Título: proxecto de colaboración de servicios técnicos para a realizacion dos estudios sobre preparacion do acordo de concentración parcelaria na zona de Porqueiros (concello de Muíños-Ourense).</p>
<p>AC-2216 ES/OUR-96-09</p>
<p>Orzamento: 2.200.731 pesetas.</p>
<p>Prazo de execución: seis (6) meses.</p>
<p>Clasificación: non se precisa.</p>
<p>Título: proxecto de colaboración de servicios técnicos para o replanteo dos novos predios resultantes da concentración parcelaria da zona de Paizás (Concello de Ramirás-Ourense).</p>
<p>RF-2255 ES/OUR-96.12</p>
<p>Orzamento: 8.282.400 pesetas.</p>
<p>Prazo de execución: doce (12) meses.</p>
<p>Clasificación: non se precisa.</p>
<p>Ourense, 11 de xuño de 1996.</p>
<p>Jacobo Gómez- Orellana Rodríguez</p>
<p>Delegado provincial de Ourense</p>
<p>5083</p>

