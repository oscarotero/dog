---
date: '1996-07-05'
id: 813E
page: 6
number: 132
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 271/1996, do 20 de xuño, polo que se acepta, a beneficio de
  inventario, a herdanza de Blasinda Rodríguez Garrido.
range: Decreto
url: 'https://www.xunta.gal/dog/Publicados/1996/19960705/Anuncio813E_gl.html'
---
<p>Con data do 4 de novembro de 1987, Blasinda Rodríguez Garrido outorgou testamento hológrafo polo que a Administración do Estado español ou ente en quen este delegue asume a propiedade de diversos bens para que sexan destinados, na forma que se crea máis conveniente, a recoller e atende-los anciáns desvalidos e abandonados dos distintos concellos que comprende o Partido de Bande.</p>
<p>A Dirección Xeral do Patrimonio do Estado, con base nas transferencias das competencias relativas a servicios sociais á Administración autonómica, informou que o expediente de aceptación debe ser tramitado pola Comunidade Autónoma de Galicia.</p>
<p>Conforme os artigos 17 da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple requirirá decreto do Consello da Xunta de Galicia, a proposta da Consellería de Economía e Facenda e en caso de aceptación de herdanzas,entenderase sempre a beneficio de inventario. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles sobrepasen o seu valor intrínseco; se ben non se</p>
<p>consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, proposta do conselleiro de Economía e Facenda, logo de deliberación do Consello da Xunta de Galicia na súa reunión do día vinte de xuño de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Acéptase, a beneficio de inventario, a herdanza de Blasinda Rodríguez Garrido,nos termos establecidos no testamento hológrafo do 4 de novembro de 1987.</p>
<p>Artigo 2º</p>
<p>Os bens e dereitos adquiridos en cumprimento da disposición testamentaria, destinaranse a beneficio dos anciáns desvalidos e abandonados dos distintos concellos que comprende o partido de Bande (Ourense).</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da aceptación da herdanza no correspondente documento público e á inscrición, se é o caso, dos bens no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vinte de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4989</p>

