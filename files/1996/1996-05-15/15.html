---
date: '1996-05-15'
id: '6756'
page: 4
number: 95
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 30 de abril de 1996 pola que se resolve parcialmente a convocatoria
  pública para a provisión, polo sistema de libre designación, de postos de
  traballo vacantes nos servicios periféricos da Consellería de Sanidade e
  Servicios Sociais e nos servicios centrais do Servicio Galego de Saúde.
range: Orde
url: 'https://www.xunta.gal/dog/Publicados/1996/19960515/Anuncio6756_gl.html'
---
<p>Convocada, pola Orde do 17 de xaneiro de 1996 (DOG nº 26, do 6 de febreiro), a provisión, polo sistema de libre designación, de postos de traballo vacantes nos servicios periféricos da Consellería de Sanidade e Servicios Sociais e nos servicios centrais do Servicio Galego de Saúde, esta consellería, de conformidade co previsto no artigo 27.2º da Lei 4/1988, do 26 de maio, da función pública de Galicia, e nos artigos 16 e 17 do Decreto 93/1991, do 20 de marzo, e en uso das facultades que lle confire o artigo 15.4º da devandita lei,</p>
<p>DISPÓN:</p>
<p>Primeiro.-Resolver parcialmente a convocatoria pública para a provisión, polo sistema de libre designación, de postos de traballo vacantes nos servicios</p>
<p>periféricos da Consellería de Sanidade e Servicios Sociais e nos servicios centrais do Servicio Galego de Saúde, anunciada pola Orde do 17 de xaneiro de 1996 (DOG nº 26, do 6 de febreiro), resolta parcialmente por Orde do 19 de marzo de 1996 (DOG º 71, do 11 de abril).</p>
<p>Segundo.-Adxudicar destino, no posto de traballo que se indica, ó persoal que se relaciona no anexo á presente orde.</p>
<p>Terceiro.-O persoal mencionado deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Cuarto.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, despois de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 30 de abril de 1996.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>ANEXO</p>
<p>Apelidos e nome: De la Huerta Martínez, Mª Luisa.</p>
<p>NRP: L01SSXU32594256.</p>
<p>Corpo ou clase: persoal laboral fixo.</p>
<p>Grupo: II (asistente social).</p>
<p>Posto de traballo: directora-administradora do Fogar da 3ª Idade.</p>
<p>Dependencia: Dirección Xeral de Servicios Sociais.</p>
<p>Localidade: Ferrol.</p>
<p>3477</p>

