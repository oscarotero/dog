---
date: '1996-05-15'
id: 673A
page: 4
number: 95
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 10 de maio de 1996 pola que se convocan eleccións e se dictan normas
  para a renovación dos consellos reguladores das denominacións de orixe Ribeiro
  e Rías Baixas.
range: Orde
url: 'https://www.xunta.gal/dog/Publicados/1996/19960515/Anuncio673A_gl.html'
---
<p>O Decreto 835/1972, do 23 de marzo (BOE nº 87, do 11 de abril), polo que se aproba o regulamento da Lei 25/1970, do Estatuto do viño, a viña e os alcois, establece no seu artigo 89.3º, en relación cos vocais dos consellos reguladores das denominacións de orixe, que os seus cargos serán renovados cada catro anos, podendo ser reelixidos.</p>
<p>Ademais, o artigo 40 do Regulamento da Denominación de orixe Ribeiro e do seu consello regulador, aprobado por orde do Ministerio de Agricultura, do 2 de febreiro (BOE nº 47, do 24 de febreiro), prevé a constitución do consello regulador desa denominación, adaptándoo ó previsto no artigo 1º do Real decreto 2004/1979, do 13 de xullo.</p>
<p>Da mesma maneira, o artigo 36 do Regulamento da Denominación de orixe Rías Baixas e do seu consello regulador, aprobado por orde da Consellería de Agricultura do 4 de xullo de 1988, establece a constitución do consello regulador desa denominación.</p>
<p>Para a constitución dos consellos reguladores deben observarse, en todo caso, as prescricións contidas no citado Real decreto 2004/1979, do 13 de xullo, modificado polo Real decreto 3182/1980, do 30 de decembro, tendo en conta que, de conformidade co previsto no artigo 30.I.4 do Estatuto de autonomía de Galicia e o Real decreto 4189/1982, do 29 de decembro, a competencia para constituír aqueles corresponde a esta Comunidade Autónoma, respecto das denominacións de orixe do seu exclusivo ámbito territorial.</p>
<p>Por iso, tendo presente que as anteriores eleccións para a renovación dos vocais dos consellos reguladores das denominación de orixe Ribeiro e Rías Baixas foron convocadas, por ordes desta consellería, do 24 de marzo e 13 de agosto de 1992 (DOG nº 60 e 158, de 27 de marzo e 14 de agosto de 1992), e que está próximo a cumprirse o prazo máximo de catro anos desde a toma de posesión dos anteriores vocais, resulta necesario proceder á convocatoria de novas eleccións, a fin de renova-los cargos de vocais dos ditos consellos reguladores, tralas propostas efectuadas, por unha parte, por diferentes sectores (industriais, organizacións profesionais agrarias, etc.) relacionados coa denominación de orixe Ribeiro, e por outra parte, polo propio consello regulador da Denominación de orixe Rías Baixas, na súa sesión de data 3 de maio de 1996.</p>
<p>En consecuencia, en uso das facultades que me confire a Lei 1/1983, do 22 de febreiro, reguladora</p>
<p>da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Capítulo I</p>
<p>Normas xerais</p>
<p>Artigo 1º</p>
<p>Pola presente orde convócanse eleccións para a renovación dos consellos reguladores das denominacións de orixe Ribeiro e Rías Baixas.</p>
<p>Artigo 2º</p>
<p>Integran a administración electoral para cada unha das citadas denominacións de orixe, a Xunta Electoral Central, a Xunta Electoral da Denominación e as mesas electorais.</p>
<p>Artigo 3º</p>
<p>1.-Cada Xunta Electoral Central, con sede nos servicios centrais da Consellería de Agricultura, Gandería e Montes, en Santiago de Compostela, estará composta por:</p>
<p>Presidente:</p>
<p>-O secretario xeral da Consellería de Agricultura, Gandería e Montes.</p>
<p>Vocais:</p>
<p>-O xefe do Servicio Técnico-Xurídico dos servicios centrais da Consellería de Agricultura, Gandería e Montes.</p>
<p>-O xefe do Servicio de Promoción Agroalimentaria dos servicios centrais da Consellería de Agricultura, Gandería e Montes.</p>
<p>-Tres representantes, como máximo, das organizacións profesionais agrarias de ámbito galego, para cada Denominación.</p>
<p>-Tres representantes, como máximo, das asociacións empresariais do sector vinícola, para cada denominación.</p>
<p>-Tres representantes, como máximo, das cooperativas e sociedades agrarias de transformación (SAT) do sector vitícola, para cada Denominación.</p>
<p>Secretario:</p>
<p>-O xefe da Sección Xurídica da Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes.</p>
<p>2.-Cada Xunta Electoral da Denominación, con sede na Delegación Provincial da Consellería de Agricultura, Gandería e Montes de Ourense (para a denominación de orixe Ribeiro) e de Pontevedra (para a denominación de orixe Rías Baixas), está composta por:</p>
<p>Presidente:</p>
<p>-O correspondente delegado provincial da Consellería de Agricultura, Gandería e Montes.</p>
<p>Vocais:</p>
<p>-O xefe do Servicio Técnico-Xurídico da respectiva delegación provincial da Consellería de Agricultura, Gandería e Montes.</p>
<p>-O xefe do Servicio de Industrialización e Calidade Agroalimentaria da conseguinte delegación provincial da Consellería de Agricultura, Gandería e Montes.</p>
<p>-Tres representantes, como máximo, das organizacións profesionais agrarias de ámbito galego, para cada Denominación.</p>
<p>-Tres representantes, como máximo, das asociacións empresariais do sector vinícola, para cada denominación.</p>
<p>-Tres representantes, como máximo, das cooperativas e sociedades agrarias de transformación (SAT) do sector vitícola, para cada Denominación.</p>
<p>Secretario:</p>
<p>-Un letrado dependente da respectiva delegación provincial da Consellería de Agricultura, Gandería e Montes.</p>
<p>3. Por cada un dos membros das citadas xuntas electorais designarase un suplente.</p>
<p>4. Os membros de cada Xunta Electoral Central e de cada Xunta Electoral da Denominación, que asistan ás súas reunións, terán dereito a percibi-las seguintes indemnizacións:</p>
<p>-Por asistencia:</p>
<p>Presidente: 8.300 ptas./día</p>
<p>Vocais e secretario: 5.500 ptas./día</p>
<p>-Por desprazamento: 24 ptas./km.</p>
<p>Artigo 4º</p>
<p>1. A presentación de candidatos como representantes das organizacións profesionais agrarias, asociacións empresariais, cooperativas e sociedades agrarias de transformación (SAT) requerirá, en cada caso, os requisitos seguintes:</p>
<p>a) As organizacións profesionais agrarias presentarán:</p>
<p>-Certificación da formalización do depósito dos seus estatutos.</p>
<p>-Acordo do órgano de goberno da organización, no que se propoña o representante e o seu suplente.</p>
<p>No suposto de organizacións profesionais agrarias integradas noutras de ámbito superior, aquelas unicamente poderán presentar candidatos se estas non o fixeran.</p>
<p>b) As asociacións empresariais e cooperativas vitivinícolas:</p>
<p>-Acordo do consello rector ou órgano de goberno propoñendo o representante e o seu suplente.</p>
<p>2. As candidaturas a cada Xunta Electoral Central e a cada Xunta Electoral da Denominación presen</p>
<p>taranse, respectivamente, ante a Secretaría Xeral da Consellería de Agricultura, Gandería e Montes, en Santiago de Compostela, e ante as delegacións provinciais da Consellería de Agricultura, Gandería e Montes, de Ourense (no caso da Denominación de orixe Ribeiro), e de Pontevedra (no caso da Denominación de orixe Rías Baixas), no prazo de cinco días contado desde o día 15 de maio de 1996 (día D), de acordo co establecido no calendario fixado no anexo I.</p>
<p>A designación realizaraa, respectivamente, o director xeral de Producción Agropecuaria e Industrias Agroalimentarias e o correspondente delegado provincial da Consellería de Agricultura, Gandería e Montes, o día (D+5+1), publicándose ambas no taboeiro de anuncios da Consellería de Agricultura, Gandería e Montes (tanto nos servicios centrais como nas delegacións provinciais de Ourense e Pontevedra).</p>
<p>Fronte á dita designación poderase interpoñer recurso ordinario ante o conselleiro de Agricultura, Gandería e Montes, no prazo de tres días (D+6+3), quen resolverá no prazo de tres días (D+9+3).</p>
<p>3.-A constitución da Xunta Electoral Central e da Xunta Electoral da Denominación terá lugar o día (D+14).</p>
<p>4.-En todo caso os membros das xuntas electorais centrais non serán coincidentes cos membros das xuntas electorais das denominacións.</p>
<p>Artigo 5º</p>
<p>Funcións das xuntas.</p>
<p>1. Funcións das xuntas electorais centrais.</p>
<p>-A organización, coordinación e vixilancia do cumprimento das funcións asignadas á Xunta Electoral da Denominación.</p>
<p>-Cursar instruccións de obrigado cumprimento á Xunta Electoral da Denominación.</p>
<p>-Resolver con carácter vinculante as consultas que lle eleve a Xunta Electoral da Denominación.</p>
<p>-Revogar, de oficio ou por instancia de parte, as decisións da Xunta Electoral da Denominación.</p>
<p>-Resolve-las queixas e reclamacións que se lle dirixan, sempre e cando non sexan competencia da Xunta Electoral da Denominación.</p>
<p>-Resolve-los recursos que se interpoñan en relación coa aprobación definitiva dos censos definitivos, coa proclamación dos candidatos, así como coa proclamación dos vocais electos.</p>
<p>-Proclamación definitiva dos candidatos e proclamación definitiva dos vocais electos.</p>
<p>-Corrixi-las infraccións que se produzan no proceso electoral sempre que non sexan constitutivas de delicto, e impoñer multas ata a contía máxima prevista no artigo 153 da Lei orgánica 5/1985, do 19 de xuño, do réxime electoral xeral.</p>
<p>-Calquera outra que lle atribúa a presente orde.</p>
<p>2.-Funcións das xuntas electorais da Denominación.</p>
<p>-Publicación das listas de electores inscritos nos rexistros de cada Denominación e exposición delas na sede do consello regulador, delegación provincial correspondente da Consellería de Agricultura, Gandería e Montes, e casa consistorial dos concellos que englobe a denominación.</p>
<p>-Decidir sobre as queixas e reclamacións en relación coas ditas listas.</p>
<p>-Aprobación das listas definitivas.</p>
<p>-Recepción das candidaturas a vocais do consello regulador.</p>
<p>-Proclamación provisional de candidatos.</p>
<p>-Designación dos compoñentes das mesas electorais, e comunicación ós interesados.</p>
<p>-Vixilancia das votacións.</p>
<p>-Garanti-la transparencia e obxectividade do proceso electoral.</p>
<p>-Calquera outra que lle atribúa a presente orde.</p>
<p>Capítulo II</p>
<p>Censos</p>
<p>Artigo 6º.-Constitución.</p>
<p>1.-Os censos electorais elaborados polos consellos reguladores das denominación de orixe Ribeiro e Rías Baixas, estarán constituídos por todos e cada un dos titulares inscritos nos rexistros correspondentes de cada consello regulador, e segundo a normativa vixente ó respecto.</p>
<p>Deberán figurar ordenados por municipios e alfabeticamente.</p>
<p>2.-A representación por sectores estará composta por:</p>
<p>-Sector vitícola:</p>
<p>Censo A: constituído polos titulares de viñedos inscritos no rexistro de viñas do consello regulador e que sexan socios de cooperativas o sociedades agrarias de transformación.</p>
<p>Censo B: constituído polos titulares de viñedos inscritos no rexistro de viñas do consello regulador e non incluídos no censo A.</p>
<p>-Sector vinícola:</p>
<p>Censo C: constituído polos titulares de adegas inscritas nos rexistros de adegas de elaboración e almacenamento da Denominación de orixe.</p>
<p>Censo D: constituído polos titulares de adegas inscritas no rexistro de adegas embotelladoras da Denominación de orixe (No caso da Denominación de orixe Rías Baixas diferenciaranse as adegas embotelladoras, segundo a súa capacidade declarada, en maiores e menores de 20.000 litros).</p>
<p>3.-O número de vocais correspondente a cada un dos censos citados será o establecido no anexo IV.a, para a denominación de orixe Ribeiro, e no anexo IV.b para a denominación de orixe Rías Baixas.</p>
<p>Artigo 7º</p>
<p>Para figurar nos censos respectivos será necesario reuni-las seguintes condicións:</p>
<p>a) Estar inscrito nos rexistros correspondentes de cada consello regulador, antes da data da publicación da presente orde.</p>
<p>b) Non estar inhabilitado no exercicio do dereito de sufraxio activo.</p>
<p>No caso de que o titular dun viñedo teña una parte da súa explotación adherida a cooperativa ou SAT e outra non, sólo terá dereito a ser elector e elexible no censo no que conte con maior número de hectáreas e, no caso de igualdade, no censo de cooperativas e SAT</p>
<p>O titular de viñedos inscritos no rexistro de viñas do consello regulador que deba figurar no censo de cooperativas e SAT, e que posúa viñas en varios concellos, só se incluirá no censo do termo municipal no que sexa titular do maior número de hectáreas inscritas no rexistro do consello.</p>
<p>Artigo 8º</p>
<p>Para cada unha das denominacións de orixe, a respectiva Xunta Electoral da Denominación, unha vez recibidos, do consello regulador, os censos correspondientes, e despois das comprobacións que estime oportunas, dilixenciará, coas sinaturas do secretario da xunta e o conforme do presidente dela, tódolos censos, e ordenará a súa exposición o día (D+19) nos lugares seguintes: sede do consello regulador, delegación provincial da Consellería de Agricultura, Gandería e Montes correspondente, e casa consistorial dos concellos integrados na denominación. Os censos expostos na sede do consello regulador e na delegación provincial comprenderán a totalidade da Denominación, e os expostos nos concellos, só os da súa respectiva circunscrición.</p>
<p>A presentación de reclamacións e recursos ós censos, así como a súa resolución, axustarase ó calendario establecido no anexo I.</p>
<p>Artigo 9º</p>
<p>A remisión dos censos provisionais ós lugares citados no artigo anterior deberá realizarse achegando oficio do secretario da Xunta Electoral da Denominación, segundo o modelo que figura no anexo III.</p>
<p>Capítulo III</p>
<p>Presentación de candidatos a vocais do consello regulador e proclamación deles</p>
<p>Artigo 10º</p>
<p>1.-O número de vocais de cada consello regulador será o seguinte:</p>
<p>a) denominación de orixe Ribeiro:</p>
<p>* 6 vocais en representación do sector vitícola</p>
<p>* 6 vocais en representación do sector vinícola</p>
<p>b) denominación de orixe Rías Baixas:</p>
<p>* 7 vocais en representación do sector vitícola</p>
<p>* 7 vocais en representación do sector vinícola</p>
<p>2.-Para a elección dos vocais representativos dos censos a que se refire o artigo 6º, serán electores e elixibles os pertencentes a cada un dos ditos censos, sempre e cando non se encontren incursos nas causas de inelixibilidade previstas nos artigos 6 e 7 da Lei orgánica 5/1985, do réxime electoral xeral.</p>
<p>3.-As candidaturas presentaranse mediante lista pechada de candidatos, constando dun suplente por cada titular.</p>
<p>4.-O número de vocais que se elixirán é o que figura no anexo IV.a (para a denominación de orixe Ribeiro), e no anexo IV.b (para a denominación de orixe Rías Baixas), respectando a representatividade por subzonas e por subcensos. A atribución das vocalías en función dos resultados do escrutinio realizarase conforme as regras previstas no artigo 163.1º da L.O. 5/1985, do réxime electoral xeral.</p>
<p>5.-As candidaturas para a elección de vocais do consello regulador da Denominación de orixe respectiva, que vaian representar a cada un dos censos, presentaranse mediante solicitude de proclamación ante a correspondente Xunta Electoral da Denominación no prazo de catro días (D+36+4).</p>
<p>Artigo 11º</p>
<p>1.-Poderán propoñer candidaturas as cooperativas, sociedades agrarias de transformación, organizacións profesionais agrarias, asociacións profesionais e os independentes que sexan avalados alomenos polo 5 por 100 do total de electores do censo de que se trate.</p>
<p>2.-Ninguna cooperativa, sociedade agraria de transformación, organización profesional agraria ou asociación profesional poderá presentar máis dunha lista de candidatos para o mesmo censo. Na presentación destas candidaturas non poderán empregarse símbolos ou identificacións propios de partidos políticos.</p>
<p>Artigo 12º</p>
<p>1.-Ningunha organización profesional agraria, asociación profesional, cooperativa ou SAT, integrada noutra superior poderá presentar lista propia de candidatos, se o fai a de maior ámbito.</p>
<p>As listas que presenten as organizacións profesionais agrarias ou asociacións profesionais, deberán ir subscritas por aqueles que exerzan a súa representación, de acordo cos seus estatutos.</p>
<p>As demais candidaturas serán presentadas polos seus promotores. A identidade dos asinantes, no suposto de presentación polos electores, acreditarase</p>
<p>ante a Xunta Electoral da Denominación, que comprobará se os propostos e adheridos figuran no censo correspondente.</p>
<p>2.-As listas presentaranse ante a Xunta Electoral da Denominación expresando claramente os datos seguintes:</p>
<p>a) A denominación que se propón.</p>
<p>b) O nome e apelidos dos candidatos, tanto titulares como suplentes.</p>
<p>c) A orde de colocación dos candidatos dentro de cada lista.</p>
<p>A Secretaría da Xunta Electoral da Denominación estenderá dilixencia na que faga consta-la data e hora da presentación, e expedirá recibo dela.</p>
<p>A cada lista asignaráselle un número correlativo coa orde de presentación.</p>
<p>d) As listas deberán presentarse acompañadas de declaracións de aceptación das candidaturas, subscritas polos candidatos, que deberán reuni-las condicións de elixibilidade.</p>
<p>e) Será requisito indispensable para a admisión das candidaturas por parte da Xunta Electoral da denominación, o nomeamento, para cada lista, dun representante con domicilio na capital da provincia, que será o encargado de realizar tódalas xestións da respectiva candidatura ante a Xunta Electoral da Denominación, así como o chamado a recibi-las notificacións que esta poida realizar.</p>
<p>O domicilio do representante, que poderá ser ou non candidato, farase constar ante a Secretaría da Xunta Electoral da Denominación no momento da presentación da candidatura.</p>
<p>Artigo 13º</p>
<p>Finalizado o prazo de presentación, as candidaturas quedarán proclamadas provisionalmente o día (D+42), salvo causa de inelixibilidade ou non inclusión no censo, circunstancia que, denunciada ou apreciada pola Xunta Electoral da Denominación, suporá a exclusión do candidato.</p>
<p>Artigo 14º</p>
<p>1.-Unha vez proclamadas provisionalmente as distintas candidaturas, a Xunta Electoral da Denominación respectiva acordará a súa exposición nos mesmos lugares establecidos para a exhibición dos censos.</p>
<p>2.-Expostas as distintas candidaturas poderán presentarse reclamacións ante a conseguinte Xunta Electoral da Denominación dentro dos dous días seguintes (D+42+2) á proclamación provisional das candidaturas.</p>
<p>A Xunta Electoral da Denominación deberá resolver estas reclamacións nos tres días seguintes (D+44+3).</p>
<p>Contra os acordos de cada Xunta Electoral da Denominación cabe recurso ante a correspondente Xunta Electoral Central no prazo de dous días</p>
<p>(D+47+2), tendo a dita xunta dous días para resolver (D+49+2).</p>
<p>Capítulo IV</p>
<p>Da campaña electoral</p>
<p>Artigo 15º</p>
<p>1.-Enténdese por campaña electoral, para os efectos desta orde, o conxunto de actividades lícitas levadas a cabo polos candidatos encamiñadas á captación de sufraxios.</p>
<p>2.-A campaña electoral comezará o día 6-7-1996 (D+52) e finalizará o día 19-7-1996 (D+65).</p>
<p>3.-Terminará, en todo caso, ás 24 horas do día 19-7-1996, non podéndose realizar desde entón propaganda de ningún xénero a favor de ningunha candidatura.</p>
<p>Capítulo V</p>
<p>Das papeletas e sobres</p>
<p>Artigo 16º</p>
<p>As papeletas seranlles facilitadas por cada Xunta Electoral da Denominación ás mesas electorais correspondentes contra recibo asinado polo seu presidente.</p>
<p>En cada mesa electoral deberá instalarse unha urna para cada un dos censos determinados no artigo 6º, cos distintivos Censo A, Censo B, Censo C, Censo D.</p>
<p>As papeletas confeccionaranse en diferentes cores: azul para o censo A, branca para o censo B, amarela para o censo C e verde para o censo D. O formato das papeletas será o que se indica como exemplo no anexo V.a (para a denominación de orixe Ribeiro), e no anexo V.b (para a denominación de orixe Rías Baixas). En ningún caso o número de papeletas recibidas polos presidentes dunha mesa poderá ser inferior ó dobre dos electores correspondentes a cada mesa electoral.</p>
<p>Artigo 17º</p>
<p>Os sobres confeccionaranse nas mesmas cores cás papeletas dos diferentes censos. O formato será o que se indica no anexo VI.</p>
<p>Artigo 18º</p>
<p>Cada papeleta conterá unha única candidatura.</p>
<p>Capítulo VI</p>
<p>Dos apoderados e interventores</p>
<p>Artigo 19º</p>
<p>1.-Os representantes de cada unha das candidaturas que se presentan a estas eleccións poderán apoderar a calquera español, maior de idade e que se encontre en pleno exercicio dos seus dereitos civís e políticos, co obxecto de que exerza a representación da candidatura correspondente para tódolos efectos electorais.</p>
<p>2.-O dito apoderamento formalizarase ante a Secretaría da Xunta Electoral da Denominación, que expedirá a correspondente credencial, conformada de acordo co modelo que figura no anexo VII.</p>
<p>3.-Os apoderados estarán obrigados a amosárlle-las súas credenciais e DNI ós membros das mesas electorais, como requisito indispensable para poderen exercita-los dereitos previstos na Lei 5/1985.</p>
<p>Artigo 20º</p>
<p>1.-Igualmente, poderán os representantes de cada candidatura nomear dous interventores por cada mesa electoral mediante a expedición de credenciais conformadas por cuadruplicado, de acordo co modelo que figura no anexo VIII. A designación dos ditos interventores poderá realizarse como máximo dentro dos tres días anteriores ó da votación.</p>
<p>2.-Para ser designado interventor é preciso estar inscrito no censo electoral da correspondente mesa, ante a que exercitarán o seu dereito de sufraxio.</p>
<p>3.-Un interventor, dos dous designados para cada mesa, poderá asistir á mesa electoral e participar nas súas deliberacións, con voz pero sen voto, e exercita-los demáis dereitos previstos na Lei 5/1985.</p>
<p>4.-Para os efectos do disposto no punto anterior, os interventores dunha mesma candidatura, acreditados ante a mesa, poderán substituírse libremente entre si.</p>
<p>Capítulo VII</p>
<p>Das mesas electorais e a súa constitución</p>
<p>Artigo 21º</p>
<p>1.-As mesas electorais son os órganos encargados de presidi-las votacións, realiza-lo escrutinio, publicar resultados e velar pola pureza do sufraxio.</p>
<p>Estarán integradas por un presidente e dous vocais, designados pola respectiva Xunta Electoral da Denominación, por sorteo entre os electores que, sendo maiores de idade e menores de 65 anos, saiban ler e escribir. O presidente de cada mesa deberá ter, como mínimo, a titulación de graduado escolar ou equivalente.</p>
<p>2.-Os membros das mesas electorais teñen dereito á indemnización de 8.300 ptas./día, tanto o presidente como os vocais.</p>
<p>3.-Igualmente procederase ó nomeamento de dous suplentes por cada un dos membros da mesa.</p>
<p>Artigo 22º</p>
<p>1.-Os cargos de presidente e vocal das mesas electorais son obrigatorios. Non poderán exercelos aquelas persoas que se presenten como candidatos.</p>
<p>2.-Una vez realizada a súa designación deberalles ser notificada ós interesados no prazo de catro días (D+51+4), os que disporán dun prazo de tres días (D+55+3) para alegar ante a conseguinte Xunta Electoral da Denominación causa xustificada e docu</p>
<p>mentada que lles impida acepta-lo cargo. A Xunta Electoral da Denominación resolverá no prazo de tres días (D+58+3) e sen ulterior recurso.</p>
<p>Artigo 23º</p>
<p>O número de mesas electorais correspondentes a cada unha das seccións electorais existentes será fixado por cada Xunta Electoral da Denominación atendendo en todo caso a facilitarlles ós electores o exercicio do dereito de sufraxio.</p>
<p>Artigo 24º</p>
<p>1.-O presidente e os vocais de cada mesa electoral, así coma os seus suplentes, reuniranse ás oito horas do día (D+67) no local designado para a votación.</p>
<p>2.-Se o presidente non acudise substituirao o primeiro suplente. No caso de faltar este, substituirao o segundo suplente e se este tampouco acudise tomará posesión como presidente o primeiro vocal ou o segundo por esta orde. Os vocais que non acudisen ou que tomasen posesión como presidente serán substituídos polos seus suplentes.</p>
<p>3.-En ningún caso poderá constituírse a mesa sen a presencia dun presidente e dous vocais. No caso de que non se poida cumprir este requisito, os membros da mesa presentes e os suplentes que acudisen estenderán e subscribirán unha declaración dos feitos acontecidos, que se enviará de inmediato á correspondente Xunta Electoral da Denominación, quen nomeará as persoas máis idóneas para constituí-la mesa electoral.</p>
<p>4.-Reunidos o presidente e os vocais, recibirán entre as oito e as oito trinta as credenciais dos interventores que se presenten. Se se presentasen na mesa despois das oito trinta, o presidente non lles dará posesión do seu cargo.</p>
<p>5.-Ás oito trinta horas o presidente estenderá a acta de constitución da mesa (segundo modelo que figura no anexo IX), asinado por el, os vocais e os interventores, se os houbese, entregando unha copia dela ó representante, apoderado ou interventor que a reclame.</p>
<p>Na acta expresarase necesariamente con qué persoas queda constituída a mesa en concepto de membros dela e a relación nominal dos interventores, se os houbese, con indicación da candidatura que representen.</p>
<p>Así mesmo, farase constar calquera incidente que afecte á orde no local electoral, e o nome e apelidos de quen os provocou.</p>
<p>O presidente da mesa terá dentro do local autoridade plena para conserva-la orde e asegura-la liberdade dos electores e mante-la observancia da lei.</p>
<p>Artigo 25º</p>
<p>A determinación dos locais correspondentes a cada mesa electoral será efectuada pola Xunta Electoral da Denominación respectiva.</p>
<p>Capítulo VIII</p>
<p>Da votación, escrutinio e redacción de actas</p>
<p>Artigo 26º</p>
<p>Estendida a acta de constitución da mesa, a votación iniciarase ás nove horas e continuará sen interrupción ata as vinte horas.</p>
<p>Só por causa de forza maior poderá non iniciarse ou suspenderse, unha vez comezado, o acto de votación, sempre baixo a responsabilidade do presidente da mesa, quen resolverá ó respecto en escrito razonado, enviándoo o mesmo día da votación inmediatamente despois de redactado, á correspondente Xunta Electoral da Denominación, para que esta poida comproba-la certeza dos motivos e declare ou esixa as responsabilidades a que houber lugar.</p>
<p>En poder do presidente da mesa quedará copia do escrito.</p>
<p>No caso de suspensión da votación non se terán en conta os votos emitidos, nin se procederá ó seu escrutinio; o presidente ordenará a destrucción das papeletas depositadas na urna, consignando este extremo no escrito a que se refire o parágrafo anterior.</p>
<p>Artigo 27º</p>
<p>O dereito a votar acreditarase pola inscrición do elector nas listas certificadas do censo e pola demostración da súa identidade mediante DNI, pasaporte ou permiso de conducir nos que apareza fotografía do titular.</p>
<p>Artigo 28º</p>
<p>1.-A votación será persoal e secreta; o presidente anunciará o seu inicio coas palabras comeza a votación. Os electores acercaranse un a un á mesa manifestando o seu nome e apelidos. Despois de examina-las listas do censo electoral, comprobar que nelas figura o nome do votante, así como a súa identidade, e anotar que se presentou a votar, o elector entregaralle pola súa man ó presidente a papeleta introducida nun sobre da cor correspondente.</p>
<p>2.-Os electores que non saiban ler ou que, por defecto físico, estean impedidos para elixi-la papeleta ou colocala dentro do sobre e para entregala ó presidente da mesa, poden servirse doutra persoa para iso.</p>
<p>Artigo 29º</p>
<p>1.-Os electores que prevexan que na data da votación non se van atopar na localidade onde lles corresponde exerce-lo o seu dereito de voto, ou que non poidan acudir, poderán emitir o seu voto por correo, solicitándollo previamente á respectiva Xunta Electoral da Denominación e cumprindo os requisitos seguintes:</p>
<p>-A solicitude poderá presentarse a partir da data de exposición dos censos definitivos e ata o décimo día anterior ó da votación.</p>
<p>-A solicitude deberá formularse persoalmente ante a secretaría da Xunta Electoral da Denominación, a que se esixirá ó solicitante a exhibición do documento nacional de identidade.</p>
<p>-En suposto de enfermidade ou incapacidade que impidan a formulación persoal da solicitude, esta poderá realizarse por persoa debidamente autorizada polo elector, acreditando aquela a súa identidade e representación mediante documento autentificado ante notario.</p>
<p>2.-Recibida a solicitude, a Secretaría da Xunta Electoral da Denominación comprobará a inscrición do solicitante no censo, practicará a anotación correspondente no mesmo, a fin de que o día das eleccións non se realice o voto persoalmente, e estenderá certificado conforme o voto se realizou por correo.</p>
<p>3.-Dispoñibles as papeletas e os sobres electorais, a Xunta Electoral da Denominación os remitirá ó domicilio do elector, xunto co certificado citado no páragrafo anterior e un sobre no que figure a dirección da mesa na que lle corresponde votar.</p>
<p>4.-Unha vez que o elector elixa a papeleta de voto, introduciraa no sobre de votación. Á súa vez, este sobre xunto co certificado ó que fai referencia o páragrafo 3º introducirase no sobre no que figura o enderezo da mesa, o que se remitirá por correo certificado á Xunta Electoral da Denominación correspondente, quen conservará ata o día da votación toda a correspondencia dirixida ás mesas, dándolles traslado dela ás dez (10) horas da mañá do día (D+80).</p>
<p>Artigo 30º</p>
<p>Ás vinte horas o presidente anunciará o remate da votación e non permitirá a entrada no local a ninguén. Preguntará se algún dos electores presentes non votou aínda, e admitirá os votos dos que se atopen dentro do local. A continuación votarán os interventores e os membros da mesa (primeiro os vocais e finalmente o presidente).</p>
<p>Artigo 31º</p>
<p>Finalizada a votación o presidente da mesa declarará pechada esta e comezará o escrutinio, extraendo as papeletas da urna e lendo en voz alta o nome dos candidatos votados.</p>
<p>O presidente poralle de manifesto cada papeleta, unha vez lida, ós vocais e interventores, e ó final confrontarase o número total de papeletas co de votantes anotados.</p>
<p>Son votos nulos:</p>
<p>a) Os votos emitidos en papeleta ou sobre non oficiais.</p>
<p>b) Os votos en que, por calquera causa, non se puidese determinar inequívocamente a candidatura sinalada, ou que conteñan máis dunha candidatura.</p>
<p>Son votos en branco:</p>
<p>Os sobres que non conteñan ningunha candidatura.</p>
<p>Artigo 32º</p>
<p>Feito o reconto de votos, segundo as operacións anteriores, o presidente preguntará se hai algunha protesta que facer contra o escrutinio. Se non se fixeran, ou despois de resoltas pola maioría da mesa as presentadas, anunciará en voz alta o resultado, especificando o número de votantes, o de votos válidos, o de votos nulos, o de votos en branco e o de votos obtidos por cada candidatura.</p>
<p>As papeletas extraídas das urnas destruiranse en presencia dos asistentes, con excepción de aquelas ás que se lles negou a validez ou foron obxecto de reclamación, que serán unidas á acta unha vez rubricadas polos membros da mesa.</p>
<p>Concluídas as operacións, o presidente, os vocais e os interventores da mesa, se os houbese, firmarán a acta da sesión, na que se expresarán detalladamente o número de electores segundo as listas do censo electoral, o dos electores que votaron, o dos votos válidos, o dos votos nulos, o dos votos en branco e o dos votos obtidos por cada candidatura, consignando sumariamente as reclamacións ou protestas formuladas, as resolucións dadas pola mesa e as incidencias, se as houbese, con indicación dos nomes e apelidos dos que as produciron (anexo X, modelo de acta de escrutinio).</p>
<p>Artigo 33º</p>
<p>Acto seguido estenderase certificación dos resultados e fixarase en lugar visible do local no que se realizou a votación. A continuación, a mesa preparará a documentación electoral, que se distribuirá en dous sobres.</p>
<p>O primeiro sobre conterá o expediente electoral, composto polos seguintes documentos:</p>
<p>a) Orixinal da acta de constitución da mesa.</p>
<p>b) Relación de interventores.</p>
<p>c) Lista do censo electoral</p>
<p>d) Listas numeradas dos votantes e das papeletas ás que se lles negase validez ou que foran obxecto dalgunha reclamación.</p>
<p>e) Acta de escrutinio e certificación dela, se a solicitase quen teña dereito a ela.</p>
<p>O segundo sobre conterá copia da documentación anteriormente citada.</p>
<p>Unha vez pechados os sobres, o presidente, os vocais e os interventores asinaranos por riba dos pregos que os pechan.</p>
<p>Unha vez preparada a correspondente documentación o presidente, así como os vocais e interventores que o desexen, desprazaranse á sede da respectiva Xunta Electoral da Denominación e faranlle entrega do primeiro sobre ó presidente da mesma. O segundo sobre quedará en poder do funcionario da Consellería de Agricultura, Gandería e Montes</p>
<p>presente no proceso, quen o entregará á secretaría da referida Xunta Electoral da Denominación.</p>
<p>Capítulo IX</p>
<p>Proclamación de vocais electos, titulares e suplentes, toma de posesión e proposta de presidente</p>
<p>Artigo 34º</p>
<p>Recibidas as actas de elección de todas e cada unha das mesas electorais, a correspondente Xunta Electoral da Denominación procederá á asignación de postos de elección, de acordo cos seguintes criterios:</p>
<p>a) As vocalías titulares e as súas suplencias atribuiranse proporcionalmente ós votos que obtivera cada candidatura, tendo en contra a orde de colocación dos candidatos dentro de cada candidatura.</p>
<p>Respectaranse os condicionantes de composición de cada consello regulador, tal como se describen no anexo IV.a, para a denominación de orixe Ribeiro, e no anexo IV.b, para a denominación de orixe Rías Baixas, baixo os criterios de representatividade para cada subzona e subcenso, e de atribución de vocalías conforme as regras do artigo 163.1º da L.O. 5/1985, do réxime electoral xeral.</p>
<p>b) No suposto de empate decidirase por sorteo.</p>
<p>Artigo 35º</p>
<p>A conseguinte Xunta Electoral da Denominación proclamará, a través do seu presidente, os vocais electos do consello regulador de cada unha das denominacións de orixe citadas, ós dous días de celebrada a votación (D+67+2).</p>
<p>Contra a proclamación de vocais electos cabe recurso ante a Xunta Electoral Central correspondente no prazo de tres días (D+69+3), debendo a dita xunta resolver e proceder á proclamación defi</p>
<p>nitiva de vocais electos no prazo de tres días (D+72+3).</p>
<p>Seguidamente, no prazo de dous días remitiránselle-las oportunas credenciais ós vocais electos.</p>
<p>Artigo 36º</p>
<p>Ó segundo día da proclamación definitiva dos vocais electos (D+75+2), cada consello regulador celebrará sesión constitutiva,(31-7-1996), na que se cesarán os anteriores vocais e presidente, e tomarán posesión os novos vocais electos. A continuación e na mesma sesión, o consello en Pleno, presidido por un funcionario designado pola Consellería de Agricultura, Gandería e Montes, e de conformidade co seu regulamento específico, proporalle a dita consellería un candidato para a súa designación como presidente do consello regulador en cuestión, sen que sexa necesario que teña a condición de vocal.</p>
<p>Farase constar, se é o caso, os votos obtidos polo candidato a presidente.</p>
<p>Disposición adicional</p>
<p>Cantas dúbidas xurdan na aplicación da presente norma resolveranse de conformidade co establecido na Lei orgánica 5/1985, do 19 de xuño, do réxime electoral xeral.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias da Consellería de Agricultura, Gandería e Montes para dictar cantas disposicións considere necesarias en desenvolvemento da presente orde.</p>
<p>Segunda.-A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de maio de 1996.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO II</p>
<p>MODELO DE IMPRESO PARA PRESENTACIÓN DOS CENSOS</p>
<p>CONSELLO REGULADOR DA DENOMINACIÓN DE ORIXE</p>
<p>Zona ou subzonaFolla nº</p>
<p>Concello</p>
<p>ELECCIÓNS PARA RENOVACIÓN DO CONSELLO REGULADOR</p>
<p>Censo A: Viticultores inscritos en cooperativas ou sociedades agrarias de transformación.</p>
<p>Censo B: Viticultores non inscritos en cooperativas ou sociedades agrarias de transformación.</p>
<p>Censo C: Titulares de adegas non embotelladoras.</p>
<p>Censo D: Titulares de adegas embotelladoras. (No caso da D.O. «Rías Baixas», segundo a súa capacidade declarada, diferenciaranse en maiores ou menores de 20.000 1.).</p>
<table><tbody><tr><td></td></tr>
<tr><td>Número</td><td>Apelidos e nome do titular
ou entidade</td><td>Enderezo</td><td>Sección
electoral</td><td>Observacións</td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr></tbody></table>
<p>Nas follas seguintes non é preciso a cabeceira da folla número 1. Na última farase a seguinte:</p>
<p>DILIXENCIA: para facer constar que o presente «CENSO PROVISIONAL» de titulares de</p>
<p>, composto porfollas</p>
<p>numeradas, cun total decensados, estivo exposto ó público nos locais de</p>
<p>para escoitar</p>
<p>reclamacións durante os díasa, ámbolos dous inclusive.</p>
<p>.............................., ......... de................. de 199...</p>
<p>O/A Secretario/a da Xunta Electoral da Denominación</p>
<p>Conforme</p>
<p>O/A Presidente/a</p>
ANEXO III
<p>ELECCIÓNS PARA A RENOVACIÓN OU ELECCIÓN DE VOCAIS
</p><p>DO CONSELLO REGULADOR DA DENOMINACIÓN DE ORIXE
</p><p>ASUNTO: remisión de censos provisionais.
</p><p>Remítolle adxunto a un exemplar dos censos
</p><p>provisionais de electores inscritos nos rexistros do Consello Regulador da Denominación de Orixe
</p><p>para a súa exposición pública nos locais desa entidade durante os días a,
</p><p>a teor do establecido na normativa electoral vixente.
</p><p>O/A Secretario/a da Xunta Electoral da Denominación</p>
<p>ANEXO IV.a</p>
<p>COMPOSICIÓN DOS CONSELLOS REGULADORES</p>
<p>NÚMERO DE VOCAIS</p>
<table><tbody><tr><td></td></tr>
<tr><td>Denominación
de orixe</td><td>Sector vitícola</td><td>Sector vinícola</td></tr>
<tr><td></td></tr>
<tr><td>Cooperativas e SAT
(Censo A)</td><td>Outros
(Censo B)</td><td>Non embotelladores
(Censo C)</td><td>Embotelladores
(Censo D)</td></tr>
</tbody></table>
<table><tbody><tr><td>«Ribeiro»</td><td>2</td><td>4</td><td>1</td><td>5</td></tr>
<tr><td></td></tr></tbody></table>
<p>ANEXO IV.b</p>
<p>COMPOSICIÓN DOS CONSELLOS REGULADORES</p>
<p>NÚMERO DE VOCAIS</p>
<table><tbody><tr><td></td></tr>
<tr><td>Denominación
de orixe</td><td>Sector vitícola</td><td>Sector vinícola</td></tr>
<tr><td></td></tr>
<tr><td>Cooperativas e SAT
(Censo A)</td><td>Outros
(Censo B)</td><td>Non embotelladores
(Censo C)</td><td>Embotelladores
(Censo D)</td></tr>
</tbody></table>
<table><tbody><tr><td>«Rías Baixas»</td><td>1</td><td>6</td><td>0</td><td>7 (**)</td></tr>
<tr><td></td></tr>
<tr><td>Subzona O Salnés</td><td>1</td><td>3</td><td>0</td><td>5</td></tr>
<tr><td>Subzona O Condado</td><td>0</td><td>2</td><td>0</td><td>1 (***)</td></tr>
<tr><td>Subzona O Rosal</td><td>0 (*)</td><td>1</td><td>0</td><td>1 (***)</td></tr>
<tr><td></td></tr></tbody></table>
<p>(*) Os votantes do censo A, subzona do Rosal, exercerán o seu dereito ó voto nas mesas electorais da subzona do Rosal, sumándose os seus resultados ós obtidos na subzona do Salnés no citado censo A.</p>
<p>(**) Os sete vocais distribuiranse da seguinte maneira:-Un para adegas embotelladoras, con capacidade declarada non superior ós 20.000 1.-Seis para as adegas embotelladoras, con capacidade declarada superior ós 20.000 1.</p>
<p>(***) Os votantes do censo D, subzona do Condado e O Rosal, correspondentes a adegas con capacidade declarada non superior ós 20.000 1, exercerán o seu dereito a voto nas mesas electorais das subzonas do Condado e O Rosal, sumándose os seus resultados ós obtidos na subzona do Salnés no citado subcenso.</p>
<p>ANEXO V.a</p>
<p>MODELO DE PAPELETA OFICIAL</p>
<p>ELECCIÓN DE VOCAIS EN REPRESENTACIÓN DOS SECTORES VITÍCOLA E VINÍCOLA, DO CONSELLO REGULADOR DA DENOMINACIÓN DE ORIXE «RIBEIRO»</p>
<p>Censo.................................</p>
<p>Doulle o meu voto á seguinte candidatura:</p>
<p>1º) Titular:</p>
<p>1º) Suplente:</p>
<p>2º) Titular:</p>
<p>2º) Suplente:</p>
<p>3º) Titular:</p>
<p>3º) Suplente:</p>
<p>4º) Titular:</p>
<p>4º) Suplente:</p>
<p>5º) Titular:</p>
<p>5º) Suplente:</p>
<p>ANEXO V.b</p>
<p>MODELO DE PAPELETA OFICIAL</p>
<p>ELECCIÓN DE VOCAIS EN REPRESENTACIÓN DOS SECTORES VITÍCOLA E VINÍCOLA, DO CONSELLO REGULADOR DA DENOMINACIÓN DE ORIXE «RÍAS BAIXAS»</p>
<p>Censo.................................</p>
<p>Subzona..........................................................................</p>
<p>Subcenso..........................................................................</p>
<p>Doulle o meu voto á seguinte candidatura:</p>
<p>1º) Titular:</p>
<p>1º) Suplente:</p>
<p>2º) Titular:</p>
<p>2º) Suplente:</p>
<p>3º) Titular:</p>
<p>3º) Suplente:</p>
<p>4º) Titular:</p>
<p>4º) Suplente:</p>
<p>ANEXO X</p>
<p>MODELO DE ACTA DE ESCRUTINIO</p>
<p>Os que se subscriben, o presidente e vocais (e interventores, se os houbera), que compoñen a Mesa Electoral número, da localidade</p>
<p>das eleccións de vocais do Consello Regulador da Denominación de Orixe.</p>
<p>CERTIFICAN: que, escrutadas as papeletas da votación verificada no día de hoxe, nesta Mesa Electoral, o resultado dela é o seguinte, no caso do censo</p>
<p>Electores.............................Votos válidos..</p>
<p>Electores que votaron Votos nulos</p>
<p>Votos en blanco</p>
<p>Os votos válidos distribúense da seguinte maneira:</p>
<table><tbody><tr><td></td></tr>
<tr><td>CANDIDATURA</td><td>EN LETRA</td><td>EN NÚMERO</td></tr>
<tr><td></td></tr>
<tr><td>-......................................................................</td></tr>
<tr><td>-......................................................................</td></tr>
<tr><td>-......................................................................</td></tr>
<tr><td>-......................................................................</td></tr>
<tr><td>-......................................................................</td></tr>
<tr><td>-......................................................................</td></tr>
<tr><td></td></tr></tbody></table>
<p>E para que conste, asinámo-la presente en o</p>
<p>de mil novecentos noventa e....................</p>
<p>3434</p>

