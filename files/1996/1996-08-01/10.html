---
date: '1996-08-01'
id: 8BEA
page: 7376
number: 150
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de xullo de 1996 pola que se convocan unhas xornadas sobre os
  acordos Schengen, dirixidas ós membros dos corpos e forzas de seguridade.
range: Resolución
url: 'https://www.xunta.gal/dog/Publicados/1996/19960801/Anuncio8BEA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme ás funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre os acordos Schengen, que deberán desenvolverse conforme ás seguintes bases:</p>
<p>Obxectivos.</p>
<p>As xornadas teñen por obxectivos darlles a coñecer ós destinatarios os contidos destes acordos, e a súa influencia sobre os corpos policiais.</p>
<p>Destinatarios.</p>
<p>As xornadas van dirixidas ós membros dos corpos e forzas de seguridade.</p>
<p>Inscrición.</p>
<p>A inscrición dos participantes será totalmente gratuita.</p>
<p>Prazas.</p>
<p>O número de prazas que se ofertaran será de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 16 de setembro de 1996, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas, será esto requisito indispensable para ser admitido nas xornadas; o incumprimento deste requisito conlevará á non admisión nas mencionadas xornadas.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4, polígono de Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contidos.</p>
<p>As xornadas celebraranse en sesións de mañá e tarde, e nelas trataranse, entre outros, os seguintes temas:</p>
<p>a) Situacións nas que se poden encontra-los extranxeiros en España.</p>
<p>b) Falsificación de documentos de viaxe, DNI, pasaporte.</p>
<p>c) Cooperación policial no espacio Schengen.</p>
<p>d) Vixilancia e persecución transfronteiriza.</p>
<p>e) A oficina Sirene en España, etc.</p>
<p>Duración e datas.</p>
<p>As xornadas desenvolveranse durante os días 24 e 25 de setembro de 1996, en xornadas de mañá e tarde.</p>
<p>O horario será o seguinte:</p>
<p>-Día 24: de 9.30 a 13.30 horas e de 16.15 a 20 horas.</p>
<p>-Día 25: de 10 a 14 horas.</p>
<p>Relación de admitidos.</p>
<p>A relación de admitidos publicarase o día 18 de setembro de 1996 no taboleiro de anuncios da Aca</p>
<p>demia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>As xornadas celebraranse no salón de actos da Escola Galega de Administración Pública, sita na rúa de Madrid, 2-4, no polígono das Fontiñas (Santiago de Compostela).</p>
<p>Certificado de asistencia.</p>
<p>Ó remate das xornadas entregaráselle un certificado de asistencia a aquelas persoas que acrediten a súa participación continuada ás mesmas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adapta-las ás necesidades da Administración e ás continxencias que poidan xurdir.</p>
<p>Santiago de Compostela, 5 de xullo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>5505</p>

