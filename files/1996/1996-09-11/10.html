---
date: '1996-09-11'
id: 9BA2
page: 8
number: 178
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de xullo de 1996, da Delegación Provincial de Pontevedra,
  pola que se somete a información pública a petición de autorización e
  declaración de utilidade pública da instalación eléctrica que se cita.
  (Expediente número 264/1996 A.T.).
range: Resolución
url: 'https://www.xunta.gal/dog/Publicados/1996/19960911/Anuncio9BA2_gl.html'
---
<p>Para os efectos previdos no artigo 9 do Decreto 2617/1966 e no artigo 10 do Decreto 2619/1966, ámbolos dous do 20 de outubro, sométese a información pública a petición de autorización e declaración de utilidade pública da instalación eléctrica L.M.T. dobre circuíto Portonovo, coas seguintes características especiais:</p>
<p>Peticionario: Unión Eléctrica-Fenosa, S.A.</p>
<p>Lugar no que se vai establece-la instalación: desde a torre n. 19/82 tipo C2000 da L.M.T. existente ata o apoio n.4 da L.M.T. proxectada onde se converte en subterránea e remata na L.M.T.S. existente ós CC.TT. de Portonovo e Areal, concello de Sanxenxo.</p>
<p>Finalidade da instalación: mellora-la subministración eléctrica na zona.</p>
<p>Características principais: L.M.T., aéreo-subterránea, dobre circuíto, a 20 kV, de 308 m de lonxitude o tramo aéreo, con conductor tipo LA-110, sobre apoios de formigón e metálicos, e 165 m de lonxitude o tramo subterráneo, con conductor tipo R.H.V.</p>
<p>Orzamento: 8.334.748 ptas.</p>
<p>O que se fai público para que poida ser examinado o proxecto da instalación nestas oficinas, sitas na Rúa Nova de Abaixo, nº 2, e formularse contra el as reclamacións, por duplicado, que se consideren oportunas, no prazo de trinta días contados a partir do seguinte ó da publicación desta resolución.</p>
<p>Pontevedra, 29 de xullo de 1996.</p>
<p>Ramón Álvarez Abad</p>
<p>Delegado provincial de Pontevedra</p>
<p>6352</p>

