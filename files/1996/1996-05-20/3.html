---
date: '1996-05-20'
id: '6836'
page: 4
number: 98
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de maio de 1996, da Dirección Xeral de Industria, pola que se
  somete a información pública a solicitude de concesión administrativa para a
  conducción e subministración de gas natural para usos domésticos, comerciais e
  industriais no termo municipal do Carballiño.
range: Resolución
url: 'https://www.xunta.gal/dog/Publicados/1996/19960520/Anuncio6836_gl.html'
---
<p>Para os efectos previstos no artigo 7 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, e no artigo 11 do Regulamento xeral de servicio público de gases combustibles, aprobado polo Decreto 2913/1973, do 26 de outubro, sométese a información pública o seguinte proxecto de concesión administrativa:</p>
<p>Peticionario: Gas Galicia SDG, S.A., con domicilio na r/ A Rosa, 16-3ºB, 15701 Santiago de Compostela.</p>
<p>Obxecto da petición: concesión administrativa para o servicio público de distribución e subministración de gas natural, no termo municipal do Carballiño, na provincia de Ourense, para a subministración a usuarios domésticos, comerciais e industriais, e nunha primeira fase para o almacenamento, distribución e subministración de aire propanado, de conformidade co proxecto presentado para o efecto, o cal se concretará posteriormente, co oportuno detalle no proxecto para a autorización das instalacións.</p>
<p>Descrición das instalacións: o proxecto das instalacións deséñase a partir da rede de transporte de Enagás, S.A. (ramal de Ourense), o trazado do cal discorre polo dito municipio.</p>
<p>Desde a rede de transporte de Enagás, S.A. alimentarase o punto de entrega de gas natural (PEGN) á rede de Gas Galicia SDG, S.A. No PEGN realizarase a medición do gas, e tamén se reducirá a súa presión desde o rango AP-72 (72 bar) ata o rango MPB (4 bar).</p>
<p>A rede de distribución primaria -básica-, cunha lonxitude de 1.000 m estará deseñada e operará a unha presión máxima de 4 bar, e desde a mesma, ben directamente, ou a través das redes secundarias, que se construirán a partir da rede básica, subministrarase gas para os consumos domésticos, comerciais e de pequenas industrias no termo municipal citado.</p>
<p>A rede de distribución secundaria, cunha lonxitude de 10.865, deseñarase e operará en parte en MPB, á presión máxima de 4 bar, e en parte á presión máxima de 0,4 bar (rango MPA) en función, especialmente, dos consumos demandados, das características urbanísticas dos núcleos poboacionais e dos condicionantes das vías públicas e edificación.</p>
<p>Para alimenta-la rede de distribución secundaria, a explotación da cal se realice no rango MPA, instalaranse estacións de regulación, MPB/MPA, ó longo do trazado da rede primaria que distribúa o gas á presión máxima de 4 bar.</p>
<p>O caudal máximo que se transportará será o necesario para atende-la demanda máxima prevista para os diferentes mercados do termo municipal obxecto da concesión, estimándose en 500 m (n)/h de aire propanado, de 13.5 termias/m (n), nunha primeira fase e en 1.500 m (n)/h de gas natural na segunda fase.</p>
<p>A planta de aire propanado que se vai instalar no municpio do Carballiño permitirá a subministración dun gas, totalmente intercambiable co gas natural, previo á interconexión das redes de Gas Galicia SDG, S.A., coa rede de transporte de Enagás, S.A.</p>
<p>A planta estará constituída, basicamente, por unha zona de almacenamento e descarga, e a zona de producción.</p>
<p>Área da concesión: o municipio afectado pola solicitude de concesión é O Carballiño, na provincia de Ourense.</p>
<p>Orzamento: duascentas sesenta e tres millóns seiscentas sesenta e unha mil pesetas (263.661.000 ptas.).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións no prazo de 20 días a partir da data de publicación deste anuncio, podendo examina-lo proxecto de concesión na Dirección Xeral de Industria, edificio San Caetano, Santiago de Compostela, así como na Delegación Provincial da Consellería de Industria e Comercio, en Lugo.</p>
<p>Santiago de Compostela, 7 de maio de 1996.</p>
<p>Joaquín del Moral Crespo</p>
<p>Director xeral de Industria</p>
<p>9603711</p>

