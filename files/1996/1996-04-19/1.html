---
date: '1996-04-19'
id: 591E
page: 3
number: 77
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 137/1996, do 17 de abril, sobre asunción de funcións e servicios
  transferidos á Comunidade Autónoma de Galicia mediante o Real decreto 90/1996,
  do 26 de xaneiro, en materia de instalacións radioactivas de segunda e
  terceira categoría e a súa asignación á Consellería de Industria e Comercio.
range: Decreto
url: 'https://www.xunta.gal/dog/Publicados/1996/19960419/Anuncio591E_gl.html'
---
<p>Correspóndelle á Comunidade Autónoma de Galicia a competencia exclusiva en materia de industria en virtude do establecido no artigo 30.1.2 do seu Estatuto de autonomía.</p>
<p>A dita competencia foille transferida a esta Comunidade Autónoma polos reais decretos 1634/1980, do 31 de xullo, e 2563/1982, do 24 de xullo, e asumida pola Xunta de Galicia e asignada á Consellería de Industria e Comercio polo Decreto 132/1982, do 4 de novembro.</p>
<p>Polo Decreto 73/1996, do 29 de febreiro, procedeuse á asunción de funcións e servicios transferidos á Comunidade Autónoma de Galicia en materia, entre outros, de instalacións radioactivas de segunda e terceira categoría, e asignáronselle as anteditas funcións e servicios á Consellería da Presidencia e Administración Pública; consellería que, a través da Secretaría Xeral para a Protección Civil e o Medio Ambiente exerce, pola súa vez, as funcións de inspección nesta materia en virtude dunha encomenda de xestión efectuada ó seu favor pola Administración xeral do Estado.</p>
<p>Correspondéndolle a competencia substantiva sobre esta materia á Consellería de Industria e Comercio e non considerando axeitado que as competencias de xestión estean radicadas no mesmo órgano que exerce as de inspección, é polo que procede asignarlle á Consellería de Industria e Comercio as competencias transferidas á Comunidade Autónoma de Galicia en virtude do Real decreto 90/1996, do 26 de xaneiro, en materia de instalacións radioactivas de segunda e terceira categorías modificando, nese sentido, o Decreto 73/1996, do 29 de febreiro.</p>
<p>Na súa virtude, por proposta do conselleiro da Presidencia e Administración Pública, logo de deliberación do Consello da Xunta de Galicia na súa reunión do día dezasete de abril de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 90/1996, do 26 de xaneiro, en materia de instalacións radioactivas de segunda e terceira categoría, nos termos e condicións especificados no acordo da</p>
<p>Comisión Mixta de Transferencias publicado como anexo ó antedito real decreto.</p>
<p>Artigo 2º</p>
<p>1. Asígnanselle á Consellería de Industria e Comercio as funcións e servicios asumidos de conformidade co disposto no artigo anterior.</p>
<p>2. Os órganos da Consellería de Industria e Comercio exercerán as atribucións que lles corresponden conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Industria e Comercio para dictar cantas disposicións sexan necesarias para o desenvolvemento e execución do presente decreto, e para adopta-las medidas precisas para a plena efectividade e executividade das funcións traspasadas.</p>
<p>Segunda.-O presente decreto entrara en vigor o mesmo día da súa publicación no Diario Oficial de Galicia.</p>
<p>Disposición derrogatoria</p>
<p>Queda derrogado o Decreto 73/1996, do 29 de febreiro, en todo aquilo que se opoña ó establecido no presente decreto.</p>
<p>Santiago de Compostela, dezasete de abril de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>9602798</p>

