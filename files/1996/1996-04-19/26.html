---
date: '1996-04-19'
id: 598E
page: 3
number: 77
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 15 de abril de 1996, da Dirección Xeral de Persoal, pola que se
  fai pública a data do sorteo para determina-la composición dos tribunais que
  deberán xulga-lo procedemento de selección para a adquisición da condición de
  catedrático nos corpos de profesores de ensino secundario, de escolas oficiais
  de idiomas e de artes plásticas e deseño.
range: Resolución
url: 'https://www.xunta.gal/dog/Publicados/1996/19960419/Anuncio598E_gl.html'
---
<p>A base común 5, punto 6, da Orde do 14 de febreiro de 1996 pola que se convocaba procedemento de selección para a adquisición da condición de catedrático nos corpos de profesores de ensino secundario, de escolas oficiais de idiomas e de artes plásticas e deseño, establece que os tribunais que xulguen o procedemento de selección estarán integrados por catro vocais designados por sorteo entre funcionarios do corpo e especialidade correspondente que posúan a condición de catedrático. Así mesmo, determínase que, no suposto de que non sexa posible designar tódolos vocais nas condicións anteriormente sinaladas, poderán designarse profesores doutros corpos ou doutras especialidades a que se refire a convocatoria que posúan a condición de catedrático ou profesores dos corpos docentes universitarios.</p>
<p>Resultando necesario facer pública a data e a hora en que terá lugar o sorteo público, esta dirección xeral,</p>
<p>RESOLVE:</p>
<p>O sorteo para determina-los catro vocais e, se é o caso, os suplentes correspondentes que xulgarán o procedemento de selección para a adquisición da condición de catedrático nos corpos de profesores de ensino secundario, de escolas oficiais de idiomas</p>
<p>e de artes plásticas e deseño terá lugar entre funcionarios de carreira do corpo e especialidade correspondente que posúan a condición de catedrático, en servicio activo en centros dependentes desta consellería o próximo día 2 de maio de 1996, ás 9 horas na sala de xuntas da Consellería de Educación e Ordenación Universitaria, sita en San Caetano, s/n , Santiago de Compostela.</p>
<p>Naquelas especialidades en que non haxa, polo menos, seis funcionarios que posúan a condición de catedrático, os tribunais serán designados directamente pola Dirección Xeral de Persoal.</p>
<p>Santiago de Compostela, 15 de abril de 1996.</p>
<p>Jaime García García</p>
<p>Director xeral de Persoal</p>
<p>2715</p>

