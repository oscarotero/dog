---
date: '1996-06-06'
id: 71C2
page: 5
number: 111
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Orde do 28 de maio de 1996 pola que se anuncia a convocatoria pública para a
  provisión, polo sistema de libre designación, de postos de traballo vacantes
  nos servicios centrais do Servicio Galego de Saúde.
range: Orde
url: 'https://www.xunta.gal/dog/Publicados/1996/19960606/Anuncio71C2_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indica no anexo I.</p>
<p>O significado das claves numéricas que aparecen na columna «Corpo ou escala» dalgún dos postos de traballo incluídos no anexo I da presente orde, é o establecido no anexo da orde da Consellería de Sanidade e Servicios Sociais de 11 de febreiro de 1994, publicado no DOG nº 41, do 1 de marzo de 1994, na súa páxina 983.</p>
<p>Segundo.-Poderán concorrer a ela os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes para participar nesta convocatoria dirixiranse por escrito ó conselleiro de Sanidade e Servicios Sociais (edificio administrativo de San Caetano, bloque 2-2º, Santiago de Compostela), segundo o modelo que se inclúe como anexo II a esta orde.</p>
<p>As ditas solicitudes poderanse presentar no rexistro xeral da Consellería de Sanidade e Servicios Sociais, nos das súas delegacións provinciais, nos das direccións provinciais do Sergas ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia.</p>
<p>Cuarto.-Os aspirantes deberán unirlle á petición currículum vitae e xustificar documentalmente os méritos que aleguen.</p>
<p>Os méritos alegados e non probados da maneira que se acaba de sinalar non se terán en conta.</p>
<p>Quinto.-Esta convocatoria será resolta pola Consellería de Sanidade e Servicios Sociais. A resolución da mesma farase pública no Diario Oficial de Galicia e poderá declararse deserto algún ou ámbolos dous postos de traballo, de considerarse oportuno.</p>
<p>Sexto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma como consecuencia dunha comisión de servicios concedida conforme o disposto na disposición transitoria oitava punto 4º da Lei 30/1984, do 2 de agosto, que resulte seleccionado para ocupa-lo posto de traballo anunciado estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sétimo.-O prazo de toma de posesión será de tres días, se o destino anterior está na mesma localidade cá do novo destino, e dun mes, se están en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da súa publicación no Diario Oficial de Galicia.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 28 de maio de 1996.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>Código de posto:</p>
<p>Denominación do posto: Servicio de Enfermería en Atención Primaria.</p>
<p>Dependencia: Dirección Xeral de Atención Primaria.</p>
<p>Localidade: Santiago de Compostela.</p>
<p>Tipo de posto: S.</p>
<p>Grupo: A/B.</p>
<p>Nivel C.D.: 28.</p>
<p>Complemento específico: 1.639.104.</p>
<p>Corpo/escala: 1.2/2.2/ estatutario.</p>
<p>Código de posto: SAS050000115770021.</p>
<p>Denominación do posto: Servicio de Ordenación</p>
<p>Normativa e Documentación.</p>
<p>Dependencia: Dirección Xeral de Recursos Humanos.</p>
<p>Localidade: Santiago de Compostela.</p>
<p>Tipo de posto: S.</p>
<p>Grupo: A/B.</p>
<p>Nivel C.D.: 28.</p>
<p>Complemento específico: 1.639.104.</p>
<p>Corpo/escala: xeral/estatutario.</p>
<p>Titulación académica: licenciado en dereito.</p>
<p>Código de posto:</p>
<p>Denominación do posto: Servicio de Enfermería en Atención Especializada.</p>
<p>Dependencia: Dirección Xeral de Atención Especializada.</p>
<p>Localidade: Santiago de Compostela.</p>
<p>Tipo de posto: S.</p>
<p>Grupo: A/B.</p>
<p>Nivel C.D.: 28.</p>
<p>Complemento específico: 1.639.104.</p>
<p>Corpo/escala: 1.2/2.2/ estatutario.</p>
<p>4119</p>

