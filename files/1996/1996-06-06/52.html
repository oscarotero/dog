---
date: '1996-06-06'
id: '7282'
page: 5
number: 111
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 14 de maio de 1996, da Delegación Provincial da Coruña, pola que
  se fai pública a proposta de resolución do expediente sancionador 34/1995.
range: Resolución
url: 'https://www.xunta.gal/dog/Publicados/1996/19960606/Anuncio7282_gl.html'
---
<p>Intentada a notificación directa ó titular da máquina, O Complejo Educativo, S.A., da proposta de resolución formulada polo instructor no expediente de</p>
<p>referencia, e ó non poder efectuar esta, resolvín, ó amparo do previsto no artigo 59.4º da Lei 30/1992, de réxime xurídico das administracións públicas e do procedemento administrativo común, dispoñe-la publicación no Diario Oficial de Galicia do seguinte:</p>
<p>Que o Consello da Xunta de Galicia, logo da proposta do conselleiro de Xustiza, Interior e Relacións Laborais, acorde:</p>
<p>Sancionar a O Complejo Educativo, S.A., con multa dun millón mil pesetas (1.001.000 ptas.), pola comisión dunha infracción moi grave das previstas no artigo 28 «d» e «g» da Lei 14/1985, modificada pola Lei 7/1991, e sancionable a través dos artigos 31 e 32 da mesma lei, por ter instalada e en explotación unha máquina recreativa tipo «B» no establecemento Restaurante As Rodas, do concello de Oleiros (A Coruña) carecendo de toda a documentación esixida pola lexislación vixente.</p>
<p>Interpoñer como sanción accesoria a destrucción da respectiva máquina tipo «B» comisada por carecer de toda documentación respectiva, esixida legalmente.</p>
<p>Contra a presente proposta de resolución poderán os interesados formular alegacións que consideren oportunas e presenta-los documentos e informacións que estimen pertinentes, no prazo de 15 días a partir do seguinte ó da publicación desta proposta, perante o instructor do procedemento, de conformidade co disposto no artigo 7 da Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar, e no artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio da postestade sancionadora.</p>
<p>A Coruña, 14 de maio de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>4041</p>

