---
date: '1996-10-14'
id: AA3E
page: 9
number: 201
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 9 de setembro de 1996 pola que se aproba o cambio de dominio
  mortis-causa da batea Magdalena II.
range: Orde
url: 'https://www.xunta.gal/dog/Publicados/1996/19961014/AnuncioAA3E_gl.html'
---
<p>Visto o expediente incoado por Eladio Otero Rodríguez, no que solicita o cambio de dominio mortis-causa da batea de cultivo de mexillón denominado Magdalena II, outorgado pola orde ministerial do 3-11-1971, situado na cuadrícula nº 146, do polígono F do Grove, rematando a concesión o 4-12-2001, e do que eran titulares Juan Fco. Otero Magdalena e Dolores Rodríguez Vidal.</p>
<p>Tendo en conta o informado polo Servicio Xurídico e de Planificación e de conformidade co sinalado no artigo 59 da Lei 6/1993, do 11 de maio, de pesca de Galicia e considerando que ó expediente figuran unidos os certificados de defunción, a certificación do Rexistro de Últimas Vontades, os testamentos liquidados de impostos, as relacións de bens debidamente liquidadas de imposto, esta consellería tivo a ben acceder ó solicitado, e declara titular da concesión administrativa e da batea que se trata, nas mesmas condicións cás expresamente consignadas na orde ministerial de outorgamento, a Eladio Otero Rodríguez.</p>
<p>Os novos titulares subróganse no prazo, dereitos e obrigas do anterior, así como queda obrigado a observa-las disposicións en vigor sobre este particular.</p>
<p>Vigo, 9 de setembro de 1996.</p>
<p>P.D. (Orde do 27-6-1990)</p>
<p>José M. Gabeiras Vérez</p>
<p>Delegado territorial de Vigo (Pontevedra)</p>
<p>7208</p>

