---
date: '1996-10-14'
id: A9AE
page: 9
number: 201
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 29 de maio de 1996 pola que se declara alleable o inmoble sito na
  parroquia de Muxa, da cidade de Lugo, denominado Estación de Inspección
  Técnica de Vehículos.
range: Orde
url: 'https://www.xunta.gal/dog/Publicados/1996/19961014/AnuncioA9AE_gl.html'
---
<p>A Asociación de Talleres de Reparación de Vehículos Automóviles de Lugo solicitou á Consellería de Economía e Facenda, a través da Secretaría Xeral e do Patrimonio, a cesión do uso do inmoble coñecido como Estación de Inspección de Vehículos, sito na parroquia de Muxa (Lugo), para utilizalo como Centro para impartir cursos de capacitación profesional.</p>
<p>Co obxecto de posibilita-la cesión do dereito de uso do devandito inmoble á Asociación de Talleres de Reparación de Vehículos Automóviles de Lugo, cómpre, segundo o disposto no artigo 24 da Lei 3/1985, do 12 de abril, do patrimonio da Comunidade Autónoma galega, proceder á declaración da súa alleabilidade.</p>
<p>En virtude do anteriormente disposto,</p>
<p>DISPOÑO:</p>
<p>Artigo único.</p>
<p>1. Declárase alleable o inmoble coñecido como Estación de Inspección Técnica de Vehículos, sito na parroquia de Muxa (Lugo), composta na actualidade dunha nave de oficinas de 512 m e unha urbanización de 3.500 m, que se sitúan sobre unha parcela de aproximadamente 6.801 m de extensión superficial, que linda ó norte, Domingo Sánchez e outros; ó sur, herdeiros de Doel; ó leste, Jesús Fidalgo e ó oeste, estrada.</p>
<p>2. O inmoble descrito no parágrafo anterior atópase inscrito no Rexistro da Propiedade nº 1 de Lugo, no tomo 749, libro 336, folio 217, predio 24.708, inscrición 3ª.</p>
<p>Santiago de Compostela, 29 de maio de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>7159</p>

