---
date: '1996-08-16'
id: 92B2
page: 7
number: 160
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 31 de xullo de 1996, da Dirección Xeral de Universidades e
  Investigación, pola que se resolve o concurso público para a concesión de
  bolsas para estadías no estranxeiro e en centros españois situados fóra da
  Comunidade Autónoma, convocado no anexo III da Orde do 2 de maio de 1996 (DOG
  do 14 de maio) pola que se convocan e aproban as bases polas que se rexen as
  convocatorias de bolsas e axudas de apoio á formación e actualización do
  persoal investigador.
range: Resolución
url: 'https://www.xunta.gal/dog/Publicados/1996/19960816/Anuncio92B2_gl.html'
---
<p>A Orde do 2 de maio de 1996 (DOG do 14 de maio) pola que se convocan e aproban as bases que rexerán as convocatorias de bolsas e axudas de apoio á formación e actualización do persoal investigador prevé, no seu anexo III, a concesión de bolsas para estadías no estranxeiro e en centros españois situados fóra da Comunidade Autónoma.</p>
<p>De acordo co establecido no punto 8 do dito anexo, desde o 1 ó 10 de xullo de 1996 expuxéronse as listas de solicitudes admitidas e excluídas, e durante ese mesmo período os interesados, puideron formular reclamacións para emendar erros e falta de documentos.</p>
<p>Rematado este prazo e estudiadas as reclamacións presentadas, as solicitudes admitidas foron estu</p>
<p>diadas pola Comisión de Selección de Política Científica creada polo Decreto 160/1991, do 16 de maio (DOG do 28 de maio) e orde da Consellería de Educación e Ordenación Universitaria do 27 de xullo de 1994 (DOG do 10 de agosto).</p>
<p>En consecuencia, atendendo á proposta elaborada pola citada comisión, esta dirección xeral,</p>
<p>RESOLVE:</p>
<p>Primeiro.-Concederlles bolsa para estadías fóra da Comunidade Autónoma ás persoas que se relacionan no anexo da presente resolución para realizar investigación nos centros que se sinalan, durante o período de tempo que se especifica e na contía que se indica en cada caso.</p>
<p>Segundo.-O pagamento das bolsas farase por trimestres adiantados segundo o establecido no punto 4 das bases da convocatoria.</p>
<p>Terceiro.-A Dirección Xeral de Universidades e Investigación adoptará as medidas necesarias para a formalización dos documentos de aceptación das bolsas ós que se fai referencia na base 12 da men</p>
<p>cionada convocatoria e para a instrucción dos correspondentes expedientes de gasto.</p>
<p>Cuarto.-A inobservancia por parte dos beneficiarios de calquera das bases establecidas na orde de convocatoria do 2 de maio de 1996 suporá a perda do dereito a percibi-la subvención correspondente.</p>
<p>Quinto.-Contra a presente resolución os interesados poderán interpoñer recurso ordinario ante o Conselleiro de Educación e Ordenación Universitaria no prazo dun mes contado a partir do día seguinte ó da data de publicación da presente resolución no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 31 de xullo de 1996.</p>
<p>José Manuel Touriñán López</p>
<p>Director xeral de Universidades e Investigación</p>
<p>6063</p>

