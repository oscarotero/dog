---
date: '1996-12-11'
id: C6B2
page: 11
number: 241
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 4 decembro de 1996, da Dirección Xeral de Universidades e
  Investigación, pola que se fai pública a relación provisional de beneficiarios
  das accións de apoio económico ós estudiantes universitarios que se citan.
range: Resolución
url: 'https://www.xunta.gal/dog/Publicados/1996/19961211/AnuncioC6B2_gl.html'
---
<p>Rematado o proceso de selección das solicitudes de axuda para accións de apoio económico ós estu</p>
<p>diantes universitarios, correspondente ós anexos III e VIII da Orde do 9 de maio de 1996 pola que se convocan as citadas accións, (DOG nº 100, do 22 de maio), procede, atendendo á proposta elaborada pola comisión avaliadora prevista no artigo 3 da devandita orde, facer pública a relación provisional de beneficiarios, de conformidade coas respectivas bases. En consecuencia, esta dirección xeral,</p>
<p>RESOLVE:</p>
<p>Primeiro.-Facer pública a relación provisional de beneficiarios das accións de apoio económico ós estudiantes universitarios convocadas pola Orde do 9 de maio de 1996 (DOG nº 100, do 22 de maio), que a continuación se indican:</p>
<p>-Premios fin de carreira da Comunidade Autónoma de Galicia para alumnos universitarios que rematen os estudios no ano 1996, (anexo III).</p>
<p>-Bolsas de residencia para a realización de estudios universitarios de 1º, 2º ou 3º ciclo, no curso 1996-97, en centros da Comunidade Autónoma destinadas ós galegos que residan fóra de Galicia e ós seus descendentes, (anexo VIII).</p>
<p>Segundo.-As ditas relacións provisionais estarán expostas nos taboleiros de anuncios da Consellería de Educación e Ordenación Universitaria, das súas delegacións provinciais e dos vicerrectorados de estudiantes das tres universidades de Galicia.</p>
<p>Terceiro.-Contra esta resolución poderase formular reclamación no prazo de dez (10) días naturais contados desde o día seguinte ó da publicación desta resolución no Diario Oficial de Galicia. As reclamacións presentaranse no rexistro xeral da Consellería de Educación e Ordenación Universitaria ou por calquera das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 4 de decembro de 1996.</p>
<p>José Manuel Touriñán López</p>
<p>Director xeral de Universidades e Investigación</p>
<p>7647</p>

