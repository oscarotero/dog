---
date: '1996-04-15'
id: 549E
page: 3
number: 73
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (202/1995).
range: Edicto
url: 'https://www.xunta.gal/dog/Publicados/1996/19960415/Anuncio549E_gl.html'
---
<p>Eu, o secretario, José Manuel Silvosa Tallón, dou fe e testemuño de que neste xulgado se seguen autos de xuízo executivo 202/1995, seguidos a pedimento de Banco Pastor S.A., representado polo procurador Regueiro Muñoz, contra Consuelo Guerra Andrade, Manuel Castro Barreiro, Josefina Fernández Guerra, Manuel Fernández Guerra e Dolores Seoane Maroño, nos que se dictou sentencia, que na parte dispositiva di:</p>
<p>«Que debo mandar e mando seguir adiante a execución despachada ata facer remate dos bens embargados a Manuel Fernández Guerra, Dolores Seoane Maroño, Manuel Castro Barreiro, Josefina Fernández Guerra e Consuelo Guerra Andrade, e co seu producto enteiro e cumprido pagamento á parte demandante das responsabilidades polas que se despachou a execución, a cantidade de 2.829.007 pesetas, importe de principal e 1.500.000 orzadas para xuros pactados ata a data invocada e, ademais, ó pagamento dos xuros de demora tamén pactados e as custas, ó pagamento dos cales debo condenar e condeno a parte demandada.</p>
<p>Contra esta sentencia poderá interporse neste xulgado recurso de apelación no prazo de cinco días contados desde a súa notificación.</p>
<p>Asi, por esta miña sentencia, da que se expedirá testemuño para a súa unión ós autos, pronúncioo, mándoo e asínoo».</p>
<p>E para que lles sirva de notificación en forma ós demandados en paradoiro descoñecido, Manuel Fernández Guerra e Dolores Seoane Maroño, expido o presente edicto en Arzúa, o vintedous de febreiro de 1996.</p>
<p>O secretario</p>
<p>Rubricado</p>
<p>1663</p>

