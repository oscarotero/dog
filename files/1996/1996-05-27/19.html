---
date: '1996-05-27'
id: 6A82
page: 4
number: 103
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 23 de maio de 1996 pola que se determinan os servicios mínimos
  dirixidos a garanti-los servicios prestados polo persoal da empresa
  Policlínico Vigo, S.A., desde as 00.00 horas do día 27 de maio de 1996, en
  semanas alternas e con carácter indefinido.
range: Orde
url: 'https://www.xunta.gal/dog/Publicados/1996/19960527/Anuncio6A82_gl.html'
---
<p>O artigo 28.2 da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño de 1988), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta ós conselleiros competentes, por razón dos servicios esenciais afectados, para que, mediante orde, e diante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta ó persoal da empresa Policlínico Vigo, S.A., desde as 00.00 horas do día 27 de maio de 1996, en semanas alternas e con carácter indefinido, oído o comité de folga e sen acadar acordo sobre o establecemento dos servicios mínimos, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 00.00 horas do día 27 de maio de 1996, en semanas alternas e con carácter indefinido, que afecta o persoal da empresa Policlínico Vigo, S.A., enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios do centro sanitario, en evitación de que se lles produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E por iso, mantéñense os servicios mínimos necesarios para garanti-la asistencia imprescindible ós doentes hospitalizados, así como a atención urxente ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos fixados, pódense sinala-los seguintes criterios rectores da determinación dos mesmos:</p>
<p>Persoal facultativo:</p>
<p>I. Cobertura do 100% da actividade urxente nun triple ámbito:</p>
<p>-Servicios de urxencias e gardas médicas.</p>
<p>-Quirófanos urxentes para a atención dos usuarios que, ó ingresaren, requiran intervención cirúrxica inaprazable.</p>
<p>-Atención ós paritorios.</p>
<p>II. Cobertura da actividade cirúrxica dos doentes hospitalizados, respecto ás patoloxías que poñan en perigo a vida dos mesmos ou agraven o seu estado de saúde.</p>
<p>III. Na área de hospitalización, establecerase o número necesario para garanti-las visitas médicas, a atención indefectible dos doentes hospitalizados e as altas clínicas.</p>
<p>IV. No ámbito de consulta atenderanse as consideradas como urxentes ou preferentes, así como as interconsultas dos doentes hospitalizados que o requiran, a criterio do facultativo. Así mesmo atenderanse as consultas dos pacientes desprazados.</p>
<p>V. Garantirase, así mesmo, a realización das probas complementarias urxentes e as que se refiran ós doentes hospitalizados que, ó criterio do facultativo, sexan necesarias.</p>
<p>Persoal sanitario non facultativo:</p>
<p>I. -Cobertura do 100% da actividade urxente nun triple ámbito:</p>
<p>-Servicios de urxencias.</p>
<p>-Quirófanos urxentes para a atención dos doentes que, ó ingresaren, requiran intervención cirúrxica inaprazable.</p>
<p>-Atención ós paritorios.</p>
<p>II. Na área de hospitalización, establecerase o número necesario para garanti-los coidados dos doentes hospitalizados, en correspondencia cos efectivos dun domingo ou festivo.</p>
<p>III. No ámbito de consultas , estableceranse mínimos nun dobre ámbito:</p>
<p>-Apoio á atención das consultas especializadas consideradas como urxentes ou preferentes.</p>
<p>-Apoio á atención das consultas ambulatorias nun 25% do cadro de persoal habitual.</p>
<p>IV. No ámbito dos servicios centrais garantirase a realización das probas complementarias urxentes e as que se refiran ós doentes hospitalizados que, ó criterio do facultativo, sexan necesarias.</p>
<p>V. Unidades especiais:</p>
<p>Coidados críticos: o mesmo que para un domingo ou festivo.</p>
<p>Diálese: o número necesario para garanti-lo coidado dos pacientes afectados.</p>
<p>Persoal non sanitario:</p>
<p>I. Áreas de hospitalización: un número de efectivos equivalente ó dos domingos ou festivos.</p>
<p>II. Servicio de admisión: un número equivalente ó dos domingos ou festivos.</p>
<p>III. Cita previa: un número de efectivos que garantan a atención ó paciente que o requira, cun mínimo dun por centro e ata un máximo do 50% do cadro de persoal.</p>
<p>IV. Atención ó paciente: un número de efectivos que garantan a atención ó pacente que o requira, con un mínimo de un por centro e ata un máximo do 50% do cadro de persoal.</p>
<p>V. Servicios de mantemento: un número equivalente ós de domingos ou festivos.</p>
<p>VI. Servicios de lavandería e lencería: ata o 50% do cadro de persoal .</p>
<p>VII. Limpeza: sta o 50% do cadro de persoal.</p>
<p>VIII. Hostelería: un número mínimo en equivalencia cos domingos ou festivos, ou ben un 60% do cadro de persoal, segundo as necesidades de cada centro.</p>
<p>Coa finalidade de garanti-lo adecuado mantemento do servicio, servirase, con caracter xeral, un único menú ós doentes que non requiran dieta médica especial.</p>
<p>IX. Conductores: o mesmo número do cadro de persoal de domingos ou festivos, cun mínimo, en todo caso, dun efectivo.</p>
<p>X. Servicios administrativos:</p>
<p>-Enderezos-información e control de xestión: unha persoa por cada servicio.</p>
<p>-De persoal: o 40%</p>
<p>-De nóminas: o 30%</p>
<p>-De subministros: o 25%</p>
<p>-Almacéns: 25%</p>
<p>-De contabilidade: 25%</p>
<p>XI. Outras áreas de traballo ou servicios: establecerase, con carácter xeral, un número equivalente cos domingos ou festivos, así como o número de efectivos imprescindibles para asegura-lo mantemento dos servicios de incineración.</p>
<p>Artigo 2º</p>
<p>Con base nas premisas anteriormente sinaladas que serven de alicerce para a concreción dos efectivos que teñen a consideración de servicios mínimos na folga convocada, no anexo da presente orde determínase o número de traballadores que se consideran esenciais distribuídos por áreas de traballo e categorías profesionais.</p>
<p>Artigo 3º</p>
<p>A designación nominal, con carácter rotatorio, do persoal que poderá cubri-los distintos servicios será determinada polo director-xerente do Policlínico Vigo, S.A., procedéndose a súa publicación nos taboleiros de anuncios do centro de traballo.</p>
<p>Artigo 4º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo de 1977).</p>
<p>Artigo 5º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lles recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 6º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 23 de maio de 1996.</p>
<p>José María Hernandez Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>-Área Sanitaria:</p>
<p>P. facultativos: 72 na súas quendas habituais.</p>
<p>ATS/DUE: 100 (42 en quenda de mañá, 33 en quenda de tarde, 22 en quenda de noite e 3 en quenda partida)</p>
<p>Matronas: 1 na súas quendas habituais.</p>
<p>Fisioterapeutas: 2 (1 en quenda de mañá e 1 en quenda partida)</p>
<p>Aux. de enfermería: 115 (52 en quenda de mañá, 34 en quenda de tarde, 18 en quenda de noite e 11 en quenda partida)</p>
<p>P. técnico sanitario: 35 (17 en quenda de mañá, 10 en quenda de tarde, 4 en quenda de noite e 4 en quenda partida)</p>
<p>Celadores: 40 (15 en quenda de mañá, 12 en quenda de tarde, 6 en quenda de noite e 7 en quenda partida)</p>
<p>-Servicio de mantemento:</p>
<p>Electromecánicos: 6 (2 na quenda de mañá, 2 na quenda de tarde e 2 na quenda de noite)</p>
<p>Electrónicos: 3 (2 na quenda de mañán e 1 na quenda de tarde)</p>
<p>Mecánicos: 1 na quenda de mañá.</p>
<p>(carpinteiro, pintor ou albanel)</p>
<p>Oficios varios: 1 na quenda de tarde.</p>
<p>Técnico Adminis.: 1 en quenda partida.</p>
<p>-Almacén xeral:</p>
<p>Auxiliar almacén: 2 (1 en quenda de mañá e 1 en quenda partida)</p>
<p>-Almacén externo:</p>
<p>Auxiliar: 1 na súa quenda habitual.</p>
<p>-Almacén de farmacia:</p>
<p>Auxiliar: 2 na súa quenda habitual.</p>
<p>-Servicio de compras:</p>
<p>Oficiais Admi.: 4 na súa quenda habitual.</p>
<p>-Servicio de información:</p>
<p>Telefonistas: 3 (1 na quenda de mañá , 1 na quenda de tarde e 1 en quenda partida)</p>
<p>Celadores: 5 (2 na quenda de mañá, 1 na quenda de tarde e 2 en quenda partida)</p>
<p>Oficiais admi.: 1 en quenda partida.</p>
<p>-Servicio de recepción:</p>
<p>Ordenanzas: 2 (1 na quenda de mañá e 1 na quenda de tarde)</p>
<p>Persoal administrativo: 20 (8 en quenda de mañá, 8 en quenda de tarde, 3 en quenda partido e 1 en quenda de noite)</p>
<p>-Servicio de documentación e arquivo clínico:</p>
<p>Persoal administrativo: 6 (3 na quenda de mañan e 3 en quenda de tarde)</p>
<p>-Secretaría clínica:</p>
<p>P. administrativo: 6 ( 3 na quenda de mañan e 3 en quenda de tarde)</p>
<p>-Servicio de contabilidade:</p>
<p>P. administrativo: 9 nas súas quendas habituais.</p>
<p>-Servicio de recursos humanos:</p>
<p>Oficiais Admi.: 5 (4 en quenda partida e 1 na quenda de tarde)</p>
<p>-Servicio de informática:</p>
<p>Progra. Analis.: 2 nas súas quendas habituais.</p>
<p>Operador: 1 na súa quenda habitual.</p>
<p>-Secretaría de dirección:</p>
<p>Aux administrativo: 2 en quenda partida.</p>
<p>-Servicio de hostelería:</p>
<p>Ser. hotelero: 40 camareiras (20 na quenda de mañá e 20 na quenda de tarde)</p>
<p>1 Administrativo en quenda partida.</p>
<p>Lencería: 2 peóns ( 1 na quenda de mañá e 1 na quenda de tarde)</p>
<p>4 lavandeiras (2 na quenda de mañá e 2 na quenda de tarde)</p>
<p>1 costureira en quenda de mañá.</p>
<p>Cociña: 6 cociñeiros (3 na quenda de mañá e 3 na quenda de tarde)</p>
<p>14 axudantes de cociña (7 na quenda de mañá e 7 na quenda de tarde)</p>
<p>-Servicio de limpeza:</p>
<p>P. limpeza: 50 limpadoras (32 na quenda de mañá, 7 na quenda de tarde e 11 na quenda de noite)</p>
<p>2 peóns cristaleiros na quenda de mañá.</p>
<p>2 peóns de limpeza na quenda de noite.</p>
<p>2342</p>

