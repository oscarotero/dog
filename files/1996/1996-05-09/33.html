---
date: '1996-05-09'
id: 647A
page: 4
number: 91
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 12 de abril de 1996, da Dirección Xerencia do Complexo
  Hospitalario A. Marcide-P. Novoa Santos, pola que se anuncia o concurso
  público para a adquisición de fíos de sutura.
range: Resolución
url: 'https://www.xunta.gal/dog/Publicados/1996/19960509/Anuncio647A_gl.html'
---
<p>A Direccion Xerencia do Complexo Hospitalario A. Marcide-P. Novoa Santos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 15 de setembro de 1994 (DOG nº 191, do 3 de outubro), sobre delegación de competencias en órganos centrais e periféricos do Sergas, convoca o seguinte concurso público.</p>
<p>Subministración: fíos de sutura.</p>
<p>Orzamento: 7.736.556 de ptas. IVE incluído.</p>
<p>Fianza provisional: 2% do orzamento de licitación (segundo o anexo I).</p>
<p>1. Forma de adxudicación: concurso público, procedemento aberto.</p>
<p>2. Prazo de execución: os bens obxecto do presente concurso público entregaranse no prazo establecido no prego de cláusulas administrativas particulares (anexo I).</p>
<p>3. Admisión de variantes: non se admitirán.</p>
<p>4. Solvencia económica e financeira: acreditarase de acordo co establecido no artigo 16 da Lei 13/1995, de contratos das administracións públicas e no prego de cláusulas administrativas particulares.</p>
<p>5. Solvencia técnica: acreditarase de acordo co establecido no artigo 18 da Lei 13/1995, de contratos das administracións públicas e no prego de cláusulas administrativas particulares.</p>
<p>6. Criterios de adxudicación:</p>
<p>6.1. Características funcionais, relación calidade-prezo-custo (35%).</p>
<p>6.2. Fiabilidade e seguridade no uso (35%).</p>
<p>6.3. Prazo de entrega (30%).</p>
<p>7. Documentos de interese para os licitadores: o prego de cláusulas administrativas particulares e demais documentación complementaria estarán de manifesto e a disposición dos concursantes para o seu exame no Servicio de Subministracións do Complexo Hospitalario A. Marcide-P. Novoa Santos, estrada de San Pedro de Leixa s/n, 15405 Ferrol (A Coruña), tódolos días laborais, agás os sábados, das 9 ás 15 horas.</p>
<p>8. Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Complexo Hospitalario A. Marcide-P. Novoa Santos antes das 14 horas do vixésimo sexto día natural contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío</p>
<p>na oficina de correos e anunciarlle o órgano de contratación a remisión da oferta mediante fax (981) 33 40 84 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>9. Apertura das proposicións: terá lugar na sala de xuntas do Complexo Hospitalario A. Marcide-P. Novoa Santos sito en estrada San Pedro de Leixa, s/n, 15405 Ferrol, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>10. Documentación que aportarán os licitadores: os documentos que figuran no prego de cláusulas administrativas particulares.</p>
<p>11. Anuncios: o pagamento do anuncio do presente concurso público será por conta do/s adxudicatario/s do/s contrato/s.</p>
<p>Ferrol, 12 de abril de 1996.</p>
<p>Alfredo García Iglesias</p>
<p>Director xerente do Complexo Hospitalario A. Marcide-P. Novoa Santos</p>
<p>3322</p>

