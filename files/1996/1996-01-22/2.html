---
date: '1996-01-22'
id: 298E
page: 551
number: 15
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 21 de novembro de 1995 pola que se lle autorizan, con carácter
  experimental, novas ensinanzas de formación profesional específica ó centro
  Azorín da Coruña.
range: Resolución
url: 'https://www.xunta.gal/dog/Publicados/1996/19960122/Anuncio298E_gl.html'
---
<p>Examinada a solicitude formulada por Raquel Pichel Guerrero, directora do centro privado homologado Azorín da Coruña, pola que pretende a autorización para imparti-lo ciclo formativo de grao medio «Desenvolvemento de Aplicacións Informáticas».</p>
<p>Vistos o Real decreto 1004/1991, do 14 de xuño (BOE do 26); Real decreto 1661/1994, do 22 de xullo (BOE 30 de setembro); Decreto 133/1995, do 10 de maio (DOG do 22); Orde do 17 de marzo de 1995 (DOG do 10 de abril), pola que se dictan normas referentes á renovación da oferta de ensinanzas experimentais nos centros de formación profesional durante o curso 1995-1996; Resolución do 21 de setembro de 1995 ( DOG do 5 de outubro), da Dirección Xeral de Ensinanzas Profesionais e Formación de Adultos, pola que se dictan normas para regula-los ciclos formativos e a experimentación de módulos profesionais para o curso 1995-1996.</p>
<p>Esta dirección xeral, por proposta da Dirección Xeral de Ensinanzas Profesionais e Formación de Adultos,</p>
<p>RESOLVE:</p>
<p>1º.-Suprimir 30 postos escolares da profesión de auxiliar administrativo da rama administrativa e comercial, quedando outros 90 postos para a referida profesión.</p>
<p>2º.-Autorizar unha unidade con carácter experimental, para imparti-las ensinanzas do ciclo formativo de grao superior «Desenvolvemento de Aplicacións Informáticas», con capacidade para 30 alumnos, que funcionará ó longo dos cursos escolares 1995-1996 e 1996-1997 para que se poida desenvolve-lo ciclo formativo que se autoriza.</p>
<p>Santiago de Compostela, 21 de novembro de 1995.</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>0188</p>

