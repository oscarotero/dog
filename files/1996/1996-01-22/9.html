---
date: '1996-01-22'
id: 29AA
page: 565
number: 15
agency: CONSELLO DA CULTURA GALEGA
section: III. OUTRAS DISPOSICIÓNS
title: >-
  Resolución do 11 de xaneiro de 1996 pola que se convoca unha bolsa de
  investigación para un proxecto conxunto das ponencias de Arquitectura e de
  Cultura Galega no Exterior.
range: Resolución
url: 'https://www.xunta.gal/dog/Publicados/1996/19960122/Anuncio29AA_gl.html'
---
<p>O Consello da Cultura Galega convoca unha bolsa para a realización dun traballo sobre a influencia da cultura da emigración na nova arquitectura rural de Galicia.</p>
<p>1. Duración.</p>
<p>A bolsa terá unha duración de seis meses.</p>
<p>2. Dotación económica.</p>
<p>A bolsa terá unha dotación de 90.000 ptas. mensuais.</p>
<p>Para atende-lo gasto que supón a bolsa existe crédito suficiente na aplicación 03.01.111D.480 do orzamento vixente.</p>
<p>3. Requisitos.</p>
<p>Poderán optar á bolsa tódolos españois, maiores de idade, e con plena capacidade para obrar, que reúnan os seguintes requisitos:</p>
<p>a) Seren licenciados universitarios.</p>
<p>b) Non ser traballadores por conta propia ou allea, nin recibir remuneración de ningún tipo ou gozar dunha bolsa ou axuda semellante.</p>
<p>4. Solicitudes.</p>
<p>Os solicitantes entregarán na sede do Consello da Cultura Galega (Pazo de Raxoi, 2ª planta, Santiago de Compostela), dentro do prazo de dez días contados a partir da publicación desta convocatoria no Diario Oficial de Galicia, a seguinte documentación:</p>
<p>-Instancia de solicitude dirixida ó presidente do Consello da Cultura Galega.</p>
<p>-Titulación universitaria.</p>
<p>-Currículum vitae con indicación dos estudios, actividades e documentación acreditativa de tódolos méritos que se aleguen.</p>
<p>-Declaración xurada de non desempeñar actividade profesional remunerada por conta propia ou allea, nin gozar de bolsas ou axudas equiparables á convocada.</p>
<p>5. Selección dos bolseiros.</p>
<p>A selección dos bolseiros será realizada polo tribunal que fará unha valoración dos méritos achegados.</p>
<p>6.Tribunal.</p>
<p>O tribunal estará composto por tres membros do Consello da Cultura Galega. O tribunal poderá comprobar se os solicitantes posúen suficientes coñecementos de lingua galega para desempeña-la súa función.</p>
<p>7. Nomeamento.</p>
<p>Os bolseiros serán nomeados polo presidente do Consello da Cultura Galega a proposta do tribunal. Os bolseiros seleccionados deberán presentarse na sede do consello dentro dos dez días seguintes ó da notificación da súa selección, co obxecto de recolle-las súas credenciais acreditativas e comeza-la súa actividade.</p>
<p>8. Incidencias.</p>
<p>A solicitude de bolsas implica o coñecemento e aceptación das presentes bases.</p>
<p>A condición de bolseiro non dará lugar a relación laboral nin administrativa co Consello da Cultura Galega.</p>
<p>Santiago de Compostela, 11 de xaneiro de 1996.</p>
<p>María Xosé Rodríguez Galdo</p>
<p>Secretaria do Consello da Cultura Galega</p>
<p>9600359</p>

