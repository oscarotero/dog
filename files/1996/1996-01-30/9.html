---
date: '1996-01-30'
id: 2CE6
page: 744
number: 21
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 26/1996, do 25 de xaneiro, polo que se declara de interese público a
  compatibilidade para o exercicio de actividades docentes coas propias do
  presidente do Consello Económico e Social de Galicia.
range: Decreto
url: 'https://www.xunta.gal/dog/Publicados/1996/19960130/Anuncio2CE6_gl.html'
---
<p>O Consello Económico e Social de Galicia creouse a Lei 6/1995, do 28 de xuño, como órgano consultivo en materia socioeconómica a través do que canaliza-la participación dos axentes económicos e sociais no proceso de adopción de decisións autonómicas.</p>
<p>Tendo en conta que o presidente do consello debe ser un profesional de prestixio achegado á realidade social e económica de Galicia, considerouse oportuno que fose un catedrático das uniersidades galegas vinculado a algunha das áreas sobre as que consello vai proxecta-la súa actividade.</p>
<p>Consultadas as entidades, organizacións e asociacións lexitimadas para estar representadas no consello, de acordo co previsto no artigo 8 da devandita lei, a maioría daquelas manifestou o seu parecer favorable a que fose nomeado presidente do Consello Económico e Social de Galicia un catedrático de dereito mercantil pertencente á Universidade de Santiago de Compostela.</p>
<p>De acordo co exposto e co previsto no artigo 3.1º da Lei 53/1984, do 16 de decembro, de incompatibilidades do persoal ó servicio das administracións públicas, e nas demais disposicións de aplicación, por proposta do conselleiro da Presidencia e Administración Pública, logo de deliberación do Consello da Xunta de Galicia na súa reunión do día vintecinco de xaneiro de mil novecentos noventa e seis,</p>
<p>DISPOÑO:</p>
<p>Artico único.</p>
<p>Declárase de interese público a compatibilidade para o exercicio das actividades propias de cátedras pertencentes a algunha das universidades de Galicia e vinculadas a disciplinas sociais ou económicas, coas de presidente do Consello Económico e Social de Galicia.</p>
<p>Disposición derradeira</p>
<p>O presente decreto entrará en vigor o día da súa publicación no Diario Oficial de Galicia.</p>
<p>Santiago de Compostela, vintecinco de xaneiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>0291</p>

