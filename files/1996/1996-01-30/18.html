---
date: '1996-01-30'
id: 2D0A
page: 765
number: 21
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de xaneiro de 1996 pola que se convocan actividades de
  formación para o persoal da Administración autonómica.
range: Resolución
url: 'https://www.xunta.gal/dog/Publicados/1996/19960130/Anuncio2D0A_gl.html'
---
<p>Conforme ás funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, anúnciase a convocatoria das actividades que figuran no anexo I, que deberán desenvolverse conforme ás seguintes bases:</p>
<p>Primeira.-Solicitudes.</p>
<p>1. O persoal que desexe participar nestas actividades deberá presentar, cuberta en tódolos epígrafes que lles corresponda, a instancia e o currículo segundo o modelo anexo II.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática da actividade e á imposibilidade de participar en ningún outra actividade neste ano.</p>
<p>3. O prazo de presentación de instancias será o que se sinala para cada actividade no anexo I.</p>
<p>4. A correspondente documentación dirixirase á EGAP, rúa de Madrid, nº 2-4 (polígono das Fontiñas), 15703 Santiago de Compostela, e presentarase no rexistro da EGAP, das delegacións provinciais da Consellería da Presidencia e Administración Pública ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada actividade. Nas actividades que se celebren en distintas localidades terá preferencia o persoal dos servicios respectivos.</p>
<p>2. A lista dos seleccionados publicarase no taboleiro de anuncios da EGAP.</p>
<p>Terceira.-Certificacións de participación.</p>
<p>1. É obrigatoria a asistencia a tódalas sesións das actividades. Toda inasistencia á clase deberá ser xustificada debidamente polo interesado, sen exceder do 15% das horas lectivas programadas para a actividade unha inasistencia superior ó 20%, aínda que sexa xustificada, impedirá a expedición do certificado.</p>
<p>2. Para coñecemento e constancia no seu expediente, o interesado deberá facilitarlles unha copia ós servicios de persoal do seu centro directivo.</p>
<p>Cuarta.-Modificacións.</p>
<p>A EGAP poderá modifica-lo desenvolvemento e os contidos das actividades anunciadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 24 de xaneiro de 1996.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>ANEXO I</p>
<p>CURSOS DE ÉTICA PÚBLICA E DEREITOS FUNDAMENTAIS</p>
<p>1. Obxectivos.</p>
<p>Situa-lo administrador-funcionario no escenario do noso tempo; afondar na responsabilidade do servicio que presta no seno da sociedade; describi-las novas demandas e ofertas sociais e formula-lo o desenvolvemento activo e pasivo dos dereitos e deberes dos funcionarios e dos cidadáns.</p>
<p>2. Destinatarios.</p>
<p>Persoal ó servicio da Administración autonómica.</p>
<p>3. Criterios de selección.</p>
<p>Os criterios selectivos a ter en conta serán os que se fan públicos no apartado A) do anexo á resolución do 27-6-1994 (DOG nº 149, do 3-8-1994).</p>
<p>4. Desenvolvemento.</p>
<p>4.1. Duración: 25 horas.</p>
<p>4.2. Horarios: de 17 a 20 horas.</p>
<p>4.3. Prazas: limitadas.</p>
<p>4.4. Lugares, datas e fin do prazo de presentación de instancias.</p>
<p>LugaresFechasFin del plazo</p>
<p>Ferrolmarzo  22-2-96</p>
<p>Pontevedraabril    26-2-96</p>
<p>Santiagomaio   26-2-96</p>
<p>Lugoxuño  26-2-96</p>
<p>Ourensesetembro   6-5-96</p>
<p>Vigooutubro  3-6-96</p>
<p>A Coruñanovembro   3-6-96</p>
<p>5. Contido básico.</p>
<p>Ética. A modernización. A organización social. A Administración pública. Os dereitos e os deberes.</p>
<p>CURSO DE INGLÉS ELEMENTAL</p>
<p>1. Obxectivos.</p>
<p>Proporcionar uns coñecementos básicos da lingua inglesa.</p>
<p>2. Destinatarios.</p>
<p>Persoal de Administración dos diferentes grupos das administracións autonómica, local, universitaria, parlamentaria e do Consello de Contas. Para a selección terase en conta en primeiro lugar a utilidade do idioma para o traballo do solicitante, circunstancia que se acreditará presentando certificación do superior xerárquico das tarefas do posto de traballo para as que é imprescindible coñecemento do idioma solicitado.</p>
<p>3. Desenvolvemento do curso:</p>
<p>3.1. Duración: 120 horas, distribuídas en dúas sesións por semana (martes e xoves) de dúas horas cada día.</p>
<p>3.2. Lugar: EGAP. Santiago de Compostela.</p>
<p>3.3. Datas: de febreiro a novembro de 1996.</p>
<p>3.4. Horarios: de 17 h. a 19 h.</p>
<p>3.5. Prazas: 7 como mínimo e 20 como máximo, das que 11 serán para a Administración autonómica, 4 para a local, 2 para a universitaria, 2 para a do Parlamento e 1 para o Consello de Contas. En caso de reiterada inasistencia a clase, de falta de nivel ou rendemento adecuado para segui-lo curso, poderá</p>
<p>darse de baixa a un alumno para ocupa-la praza por outro que reúna as condicións esixidas de nivel, etc.</p>
<p>4. Contido.</p>
<p>Vocabulario. Pronunciación. Estructuras gramaticais. Comprensión básica. Formular e contestar preguntas. Análise de situacións concretas da vida corrente.</p>
<p>5. Prazo.</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>CURSO DE INGLÉS MEDIO</p>
<p>1. Obxectivos</p>
<p>Consolida-los coñecementos do inglés básico e proporcionar uns coñecementos da lingua inglesa a un nivel medio que permitan establecer contactos esporádicos na lingua estranxeira e conseguir unha comunicación e comprensión con certo grao de eficiencia.</p>
<p>2. Destinatarios.</p>
<p>Persoal de Administración dos diferentes grupos das administracións autonómica, local, universitaria, parlamentaria e Consello de Contas. Absteranse de solicitalo os participantes na edición anterior destes cursos. A selección dos participantes efectuarase logo das probas escrita ou oral de nivel que permitan formar un grupo homoxéneo para o axeitado desenvolvemento do curso. A proba escrita terá lugar na EGAP o xoves seguinte ó día da finalización do prazo de presentación de instancias, ás 19 horas.</p>
<p>3. Desenvolvemento do curso.</p>
<p>3.1. Duración: 120 horas, distribuídas en dous sesións por semana (martes e xoves) de dúas horas cada día.</p>
<p>3.2. Lugar: EGAP. Santiago de Compostela.</p>
<p>3.3. Datas: de febreiro a novembro de 1996.</p>
<p>3.4. Horarios: de 19 h. a 21 h.</p>
<p>3.5. Prazas: 7 como mínimo e 20 como máximo, nunha proporción similar á establecida no curso elemental, sempre que reúnan os requisitos de nivel medio resultantes das probas escritas e orais.</p>
<p>4. Contido.</p>
<p>Solicitar ou dar información. Expresión e comprensión de pensamento obxectivo e subxectivo. Persuasión. Usos sociais da lingua. Descrición. Emprego de estructuras temporais.</p>
<p>5. Prazo.</p>
<p>O prazo de presentación de instancias será de 20 días contados desde o seguinte ó da publicación desta resolución no DOG.</p>
<p>96-536</p>

