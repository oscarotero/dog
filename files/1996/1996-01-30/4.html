---
date: '1996-01-30'
id: 2CD2
page: 742
number: 21
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 21/1996, do 12 de xaneiro, polo que se lles oferta a posibilidade de
  integración como persoal laboral ós funcionarios pertencentes ós corpos de
  conductores e conductores mecánicos.
range: Decreto
url: 'https://www.xunta.gal/dog/Publicados/1996/19960130/Anuncio2CD2_gl.html'
---
<p>Mediante o Decreto 304/1992, do 30 de xullo, publicado no DOG nº 219, do 10 de novembro de 1992, regulouse a opción de integración como persoal laboral dos funcionarios pertencentes ós corpos de conductores e conductores mecánicos, grupo E, ó servicio da Administración da Xunta de Galicia.</p>
<p>Considerando que parte deste colectivo continúa na súa condición de funcionario pero ocupando prazas reservadas a persoal laboral e considerándose pertinente abrir por última vez e sen prórroga posible a posibilidade de que o referido colectivo poida exercita-la opción de integración regulada no Decreto 304/1992, do 30 de xullo, no uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, por proposta</p>
<p>do Conselleiro da Presidencia e Administración Pública e logo de deliberación do Consello da Xunta de Galicia na súa reunión celebrada o día doce de xaneiro de mil novecentos noventa e seis,</p>
<p>DISPOÑO:</p>
<p>Artigo 1º.-Os funcionarios do corpo de conductores e conductores mecánicos, grupo E, ó servicio da Administración da Xunta de Galicia que, á entrada en vigor deste decreto, se atopen desempeñando postos de traballo que aparecen reservados ó persoal laboral nas correspondentes relacións de postos de traballo, poderán optar por integrarse como persoal laboral fixo da Xunta de Galicia nas categorías e grupos que correspondan e nos termos e condicións que se establecen.</p>
<p>Artigo 2º.-O prazo para exercita-la opción será de 30 días naturais, contados desde a publicación do presente decreto no Diario Oficial de Galicia.</p>
<p>O procedemento e condicións da opción de integración realizarase de conformidade co establecido nos artigos 2, 3, 4, 5, 6 e anexo do Decreto 304/1992, do 30 de xullo (DOG nº 219, do 10 de novembro).</p>
<p>Disposición derradeira</p>
<p>Este decreto entrará en vigor o mesmo día da súa publicación no DOG.</p>
<p>Santiago de Compostela, doce de xaneiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>293</p>

