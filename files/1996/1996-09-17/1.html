---
date: '1996-09-17'
id: 9D9A
page: 8
number: 182
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 336/1996, do 13 de setembro, sobre asunción de funcións e servicios
  transferidos á Comunidade Autónoma de Galicia en materia de asociacións e
  espectáculos públicos, respectivamente, polos reais decretos 1639/1996 e
  1640/1996, ámbolos dous do 5 de xullo, e a súa asignación á Consellería de
  Xustiza, Interior e Relacións Laborais.
range: Decreto
url: 'https://www.xunta.gal/dog/Publicados/1996/19960917/Anuncio9D9A_gl.html'
---
<p>A Lei orgánica 16/1995, do 27 de decembro, levou a cabo unha ampliación de competencias á Comunidade Autónoma de Galicia entre as que se inclúen as relativas ás materias de asociacións e espectáculos públicos. Como consecuencia disto, mediante os reais decretos 1639/1996 e 1640/1996, ámbolos dous do 5 de xullo, traspásanselle á Comunidade Autónoma de Galicia as funcións e servicios que, dentro do seu territorio, viña desempeñando a Administración do Estado nas referidas materias.</p>
<p>Procede, en virtude do citado traspaso, asumir de forma expresa as funcións e servicios, nos termos e condicións especificados nos acordos da Comisión Mixta de Transferencias e asignalas ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública, logo da deliberación do Consello da Xunta de Galicia, na súa reunión do día trece de setembro de mil novecentos noventa e seis,</p>
<p>DISPOÑO:</p>
<p>Artigo 1º.-Asunción do traspaso.</p>
<p>1. Quedan asumidas as funcións e servicios, bens, dereitos e obrigas así como o persoal e créditos orzamentarios, traspasados pola Administración do Estado á Comunidade Autónoma de Galicia en virtude do Real decreto 1639/1996, do 5 de xullo, en materia de asociacións, nos termos e condicións especificados no acordo da Comisión Mixta de Transferencias do 25 de xuño de 1996, publicado como anexo ó citado real decreto.</p>
<p>2. Quedan asumidas as funcións e servicios, bens, dereitos e obrigas así como o persoal, traspasados pola Administración do Estado á Comunidade Autónoma de Galicia en virtude do Real decreto 1640/1996, do 5 de xullo, en materia de espectáculos públicos, nos termos e condicións especificados no acordo da Comisión Mixta de Transferencias do 25 de xuño de 1996, publicado como anexo ó citado real decreto.</p>
<p>Artigo 2º.-Asignación de funcións e servicios.</p>
<p>Asígnanselle á Consellería de Xustiza, Interior e Relacións Laborais as funcións, servicios e medios asumidos de conformidade co disposto no artigo</p>
<p>anterior. As referidas funcións serán exercidas pola Dirección Xeral de Interior.</p>
<p>Artigo 3º.-Efectividade do traspaso.</p>
<p>A asunción de funcións e servicios obxecto deste decreto terá efectividade a partir do día l de outubro de 1996, de acordo co disposto nos anexos dos reais decretos 1639/1996 e 1640/1996, respectivamente.</p>
<p>Disposicións derradeiras</p>
<p>Primeira.-Facúltase o conselleiro de Xustiza, Interior e Relacións Laborais para dictar cantas disposicións sexan necesarias para o desenvolvemento do presente decreto e para adopta-las medidas precisas para a plena efectividade e executividade práctica das funcións traspasadas.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, trece de setembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>96-6725</p>

