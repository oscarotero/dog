---
date: '1996-12-03'
id: C202
page: 10
number: 236
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 8 de novembro de 1996 pola que se convoca concurso público para
  a provisión das prazas de corpos docentes universitarios 55 a 62/1996.
range: Resolución
url: 'https://www.xunta.gal/dog/Publicados/1996/19961203/AnuncioC202_gl.html'
---
<p>De conformidade co establecido no título quinto da Lei 11/1983, do 25 agosto e o artigo 2.4º do Real decreto 1888/1984, do 26 de setembro, este rectorado resolveu convocar concurso para as prazas que se relacionan no anexo I da presente resolución, de acordo coas seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño; Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós citados concursos os solicitantes deberán reuni-los seguintes requisitos xerais:</p>
<p>a) Ser español. Non obstante, poderán participar en idénticas condicións cos españois:</p>
<p>-Os nacionais dos demais estados membros da Unión Europea logo de acredita-la nacionalidade consonte o disposto na Lei 17/1993, do 23 de decembro, sobre o acceso a determinados sectores da función pública dos nacionais dos demais Estados membros da Unión Europea e demais normativa de desenvolvemento.</p>
<p>-Trala acreditación, os nacionais daqueles estados ós que en virtude de tratados internacionais subscritos pola Unión Europea e ratificados por España, lles sexa aplicable a libre circulación de traballadores nos termos en que esta está definida no Tratado Constitutivo da Unión Europea.</p>
<p>b) Ter cumpridos os dezaoito anos de idade e non ter cumprido os setenta anos.</p>
<p>c) Non ter sido separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o acceso e exercicio da función pública.</p>
<p>d) Non padecer enfermidade nin defecto físico o psíquico que impida o desempeño das funcións correspondentes a profesor de universidade.</p>
<p>Terceira.-Deberán reunir ademais as condicións específicas que se sinalan no artigo 4.1º ou 4.2º do Real decreto 1888/1984, do 26 de setembro, segundo a categoría da praza, e, de se-lo caso, titulación suficiente debidamente recoñecida polo Ministerio de Educación e Ciencia para o exercicio profesional en España como profesor universitario.</p>
<p>Cando estando en posesión do título de doutor, se concorra a prazas de catedrático de universidade, conforme o previsto no artigo 4.1ºc) do Real decreto 1888/1984, do 26 de setembro, e non se pertenza a ningún dos corpos que no mesmo se sinalan, os interesados deberán acreditar estar eximidos de tales requisitos dentro do prazo fixado para solicita-la participación no concurso.</p>
<p>Non poderá concursar a prazas de profesor titular de universidade quen estivera contratado durante máis de dous anos como axudante nesta universidade, agás as excepcións previstas no artigo 37.4º da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Quen desexe tomar parte no concurso, remitirá a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27) de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo do anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia de ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboadas 9.180 pesetas en concepto de inscrición na conta da Universidade de Vigo 0040225994 de Caixavigo, (oficina principal, rúa García Barbón , 1-3) epígrafe -outros ingresos-, achegando coa súa solicitude resgardo acreditativo do ingreso realizado, onde conste referencia a esta convocatoria.</p>
<p>Quinta.-Finalizado o prazo de presentación de solicitudes, o rector da universidade, por calquera dos procedementos establecidos na Lei 30/1992, de réxime xurídico das administracións públicas e do procedemento administrativo común, remitirá a tódolos aspirantes relación completa de admitidos e excluídos, con indicación das causas de exclusión. Contra esta resolución os interesados poderán presentar reclamación perante o rector no prazo de quince días hábiles a contar desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que deberá ser notificada a tódolos interesados cunha antelación mínima de quince días naturais respecto da data do acto para o que se cita, convocando a:</p>
<p>a) Tódolos membros titulares da Comisión e, de se-lo caso, ós suplentes necesarios para efectua-lo acto de constitución da mesma.</p>
<p>b) Tódolos aspirantes admitidos a participar no concurso, para realiza-lo acto de presentación dos concursantes e con sinalamento da data, hora e lugar de celebración do dito acto.</p>
<p>Sétima.-No acto de presentación os concursantes entregarán ó presidente da comisión a documentación sinalada nos artigos 9 e 10 do Real decreto 1888/1984, de 26 do setembro, modificado polo Real decreto 1427/1986, de 13 de xuño, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na secretaría xeral da universidade no prazo de quince días hábiles seguintes ó de conclusión da actuación da comisión, por calquera dos medios sinaladas no artigo 38.4º da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia do documento nacional de identidade ou documento equivalente de ser nacional dun Estado membro da Unión Europea.</p>
<p>b) Certificación médica oficial de non padecer enfermidade nin defecto físico o psíquico para o desempeño das funcións correspondentes a profesor de universidade.</p>
<p>c) Declaración xurada de non ter sido separado de ningunha Administración pública en virtude de expediente disciplinario e non atoparse inhabilitado para o acceso e exercicio da función pública.</p>
<p>Os que tiveren a condición de funcionarios públicos de carreira estarán exentos de xustificar ditos docu</p>
<p>mentos e requisitos, debendo presentar certificación do ministerio u organismo do que dependan, acreditativa da condición de funcionarios e cantas circunstancias consten na folla de servicios.</p>
<p>Vigo, 8 de novembro de 1996.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>Universidade de Vigo</p>
<p>Número de prazas: 1.</p>
<p>Praza número: 55/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e Comunicacións.</p>
<p>Departamento ó que está adscrita: Tecnoloxías das Comunicacións.</p>
<p>Actividades a realizar por quen obteña a praza: docencia en campos electromagnéticos e sistemas de Comunicacións vía satélite.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 56/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e Comunicacións.</p>
<p>Departamento ó que está adscrita: Tecnoloxías das Comunicacións.</p>
<p>Actividades a realizar por quen obteña a praza: docencia en teorías das comunicacións e fundamentos de comunicacións dixitais.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 57/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e comunicacións.</p>
<p>Departamento ó que está adscrita: Tecnoloxías das comunicacións.</p>
<p>Actividades a realizar por quen obteña a praza: docencia en electroacústica e enxeñería acústica.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 58/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: filoloxía española.</p>
<p>Departamento ó que está adscrita: Filoloxía Española, Teoría da Literatura e Lingüística Xeral.</p>
<p>Actividades a realizar por quen obteña a praza: docencia en literatura española: século de ouro.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 59/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: filoloxía inglesa.</p>
<p>Departamento ó que está adscrita: Filoloxía Inglesa e Alemana.</p>
<p>Actividades a realizar por quen obteña a praza: docencia en historia da literatura inglesa.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 60/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: bioloxía vexetal.</p>
<p>Departamento ó que está adscrita: Recursos Naturais e Medio Ambiente.</p>
<p>Actividades a realizar por quen obteña a praza: docencia en biodiversidade de plantas non vasculares.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 61/1996.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: química orgánica.</p>
<p>Departamento ó que está adscrita: Química Pura e aplicada.</p>
<p>Actividades a realizar por quen obteña a praza: docencia en materias propias da área.</p>
<p>Clase de convocatoria: concurso.</p>
<p>Número de Prazas: 1.</p>
<p>Praza número: 62/1996.</p>
<p>Corpo ó que pertence a praza: profesores titulares de escolas universitarias.</p>
<p>Área de coñecemento á que corresponde: teoría do sinal e comunicacións.</p>
<p>Departamento ó que está adscrita: Tecnoloxías das Comunicacións.</p>
<p>Actividades a realizar por quen obteña a praza: docencia en sínteses de circuítos eléctricos e electrónicos.</p>
<p>Clase de convocatoria: concurso.</p>
<p>96-8935</p>

