---
date: '1996-10-31'
id: B10E
page: 9
number: 214
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 25 de outubro de 1996 pola que se anuncia polo sistema de
  concurso de procedemento aberto a obra, declarada de urxencia para
  substitución de cubertas no colexio público de Serra de Outes (A Coruña).
range: Resolución
url: 'https://www.xunta.gal/dog/Publicados/1996/19961031/AnuncioB10E_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar, polo sistema de concurso de procedemento aberto da obra, declarada de urxencia, que se cita:</p>
<p>-Substitución de cubertas no C.P. de Serra de Outes (A Coruña).</p>
<p>-Orzamento de licitación: 17.067.535 ptas. (dezasete millóns sesenta e sete mil cincocentas trinta e cinco pesetas).</p>
<p>-Non se admiten variantes económicas.</p>
<p>-Prazo de execución: 2 meses.</p>
<p>-Sen clasificación.</p>
<p>Exposición do proxecto: o proxecto e o prego de cláusulas administrativas particulares estarán de manifesto na Subdirección Xeral de Construccións e Equipamento, da secretaría xeral desta consellería, edificio administrativo 2, San Caetano, Santiago de Compostela, durante o prazo de presentación de proposicións das nove ás catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións: rematará o décimo terceiro día natural contado a partir do día seguinte ó da publicación desta resolución neste Diario Oficial de Galicia.</p>
<p>Lugar de presentación de proposicións: no rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, haberá que aterse ó disposto na cláusula 8.1 do prego das administrativas particulares.</p>
<p>Documentación que presentarán os licitadores: a especificada nas cláusulas 8.2., 8.3 e 8.4 do prego das administrativas particulares.</p>
<p>Exame da documentación: a mesa de contratación cualificará as documentacións presentadas e publicará a continuación no taboleiro de anuncios desta consellería, o resultado da devandita cualificación, co fin de que se emenden, dentro do prazo que se indique os defectos materiais observados na documentación.</p>
<p>Apertura de proposición: será realizada pola mesa de contratación ás 12 horas do oitavo día hábil seguinte ó de terminación do prazo, na sala de xuntas desta consellería.</p>
<p>O importe deste anuncio será por conta da empresa adxudicataria.</p>
<p>Santiago de Compostela, 25 de outubro de 1996.</p>
<p>P.D. (Orde 21-6-1996)</p>
<p>Máximo García Serrano</p>
<p>Secretario xeral da Consellería de Educación e Ordenación Universitaria</p>
<p>9607467</p>

