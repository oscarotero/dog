---
date: '1996-10-07'
id: A612
page: 8
number: 196
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 13 de setembro de 1996 pola que se convocan unhas xornadas sobre
  a protección civil, un servicio público: seis anos de experiencia en Galicia.
range: Resolución
url: 'https://www.xunta.gal/dog/Publicados/1996/19961007/AnuncioA612_gl.html'
---
<p>Dentro do programa de actividades que a Academia Galega de Seguridade ten previsto realizar no ano 1996, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas, en colaboración coa Secretaría Xeral para a Protección Civil e o Medio Ambiente, sobre A Protección Civil, un servicio público. Seis anos de experiencia en Galicia, que deberán desenvolverse conforme ás seguintes bases:</p>
<p>Obxectivos.</p>
<p>Divulga-la misión do servicio público de protección civil, mediante información actualizada e baseada na realidade.</p>
<p>Coñoce-las obrigas dos distintos entes públicos e privados coas solicitudes de axudas formuladas polas autoridades de protección civil nas emerxencias.</p>
<p>Coñecer experiencias de organización de protección civil en diversos concellos de Galicia,Comunidades Autónomas de España, así como unha visión directa desde Europa.</p>
<p>Levar a cabo unha análise e avaliación dos seis primeiros anos de protección civil na Administración autonóma de Galicia.</p>
<p>Destinatarios.</p>
<p>Persoal funcionario das distintas administracións públicas de Galicia (local, autonómica e Administración xeral do Estado), que nas súas misións, actuacións e no exercicio das súas funcións estean relacionados directa ou indirectamente con aspectos sectoriais de protección civil.</p>
<p>Persoal de institucións privadas ou empresas que se dediquen a actividades que sexan consideradas de primeira orde en situacións de emerxencia ou en catástrofes.</p>
<p>Institucións, asociacións, agrupacións, e colectivos colaboradores de protección civil de Galicia, e en especial o voluntariado de protección civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestas xornadas deberán presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI.</p>
<p>2. O prazo para a presentación de instancias rematará o día 11 de novembro de 1996, ás 14 horas.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>Nestas xornadas impartiranse as seguintes conferencias:</p>
<p>-Desenvolvemento da Protección Civil na Administración xeral do Estado no marco do estado das autonomías.</p>
<p>-Protección civil en Portugal, cimentos para unha solidariedade fronteriza.</p>
<p>-Presente e futuro da Protección Civil en Galicia.</p>
<p>-Protección Civil no País Vasco, un modelo activo.</p>
<p>-Protección Civil nunha Europa sen fronteiras.</p>
<p>Duración e datas.</p>
<p>As xornadas desenvolveranse durante os días 19 e 20 de novembro, tendo unha duración de once horas lectivas.</p>
<p>O horario será o seguinte:</p>
<p>-Día 19-11-1996: mañá de 10 h a 14 h e tarde de 16 h a 19.30 h.</p>
<p>-Día 20-11-1996: mañá de 10 h a 14 h.</p>
<p>Relación de admitidos.</p>
<p>A relación de admitidos publicarase o día 12 de novembro de 1996 no taboleiro de anuncios da Academia Galega de Seguridade, e no da Secretaría Xeral para a Protección Civil e o Medio Ambiente, ou ben poden confirma-la súa asistencia chamando ós teléfonos (981) 56 34 00 ou 54 64 00.</p>
<p>Lugar.</p>
<p>As xornadas celebraranse en Santiago de Compostela, nos locais da Academia Galega de Seguridade, sita na rúa Madrid 2-4, no Polígono das Fontiñas.</p>
<p>Certificado de asistencia.</p>
<p>Ó remate das xornadas entregaráselle un certificado de asistencia a aquelas persoas que acrediten a súa asistencia continuada a elas, non poderán superar as faltas de asistencia un 15% do total da duración de horas lectivas das xornadas; unha inasistencia superior ó 15%, aínda que sexa xustificada, comportará a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 13 de setembro de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7215</p>

