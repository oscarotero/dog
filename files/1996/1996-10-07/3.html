---
date: '1996-10-07'
id: A5FE
page: 8
number: 196
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de setembro de 1996 pola que se autoriza o cambio de titularidade do
  centro privado Nebrija, de Vigo (Pontevedrra).
range: Orde
url: 'https://www.xunta.gal/dog/Publicados/1996/19961007/AnuncioA5FE_gl.html'
---
<p>Examinado o expediente incoado por José María Bouzo Argibay, en representanción de Colegio Nebrija, S.A. titular do centro privado Nebrija de Vigo, en solicitude de cambio de titularidade do devandito centro.</p>
<p>Resultando que, mediante escritura pública notarial de cesión de titularidade, outorgada ante o notario do ilustre colexio da Coruña José Luis Lorenzo Areán, a entidade mercantil Colegio Nebrija, S.A. cede a súa titularidade, para tódolos efectos, a favor de Colegio San Miguel, S.L. y Otros.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que se uniron a este os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro (BOE do 27), o Decreto 133/1995, do 10 de maio (DOG do 22), e demais disposicións complementarias.</p>
<p>Considerando que se cumpriron neste expediente tódolos requisitos esixidos pola normativa vixente nesta materia, esta consellería,</p>
<p>DISPÓN:</p>
<p>Autoriza-lo cambio de titularidade do centro privado Nebrija de Vigo a favor de Colegio San Miguel, S.L. y Otros, con tódolos dereitos e obrigas contraídos pola cesionista Colegio Nebrija, S.A., sen prexuízo das responsabilidades que poidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 5 de setembro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>6985</p>

