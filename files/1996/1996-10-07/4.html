---
date: '1996-10-07'
id: A602
page: 8
number: 196
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 19 de setembro de 1996 pola que se recoñece a denominación específica
  «Pataca de Galicia», e se nomea o seu consello regulador provisional.
range: Orde
url: 'https://www.xunta.gal/dog/Publicados/1996/19961007/AnuncioA602_gl.html'
---
<p>Por Orde do 5 de abril de 1989 recoñécese a denominación «Producto Galego de Calidade para a Pataca de Galicia».</p>
<p>A actual evolución da producción de pataca na área xeográfica da mencionada denominación, o grao de organización acadado polo sector nas zonas de Bergantiños, Vilalba e A Limia, xunto coa mellora na presentación e comercialización dun producto tan tradicional e básico na economía de Galicia, fan aconsellable un empuxe adicional que conduza á apertura de novas vías de comercialización e a asegurar unha presencia nos mercados nacionais cada vez maior, para a «Pataca de Galicia» con indicativo de calidade.</p>
<p>En consecuencia, por petición do sector interesado, e de conformidade co artigo 30.1º 3º e 4º do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Artigo 1º</p>
<p>Recoñécese a denominación específica «Pataca de Galicia», para as patacas de consumo producidas e envasadas na Comunidade Autónoma de Galicia na maneira e condicións que determine o seu regulamento particular.</p>
<p>Artigo 2º</p>
<p>Noméase un consello regulador, con carácter provisional, que, por proposta dos sectores interesados queda formado polos membros seguintes:</p>
<p>* Presidente: Julio Gómez Fernández.</p>
<p>* Vocais:</p>
<p>-Polo sector productor:</p>
<p>Luciano Pereira Pombo.</p>
<p>Ramón Pérez Vérez.</p>
<p>Ramiro Geada Otero.</p>
<p>Ángel González Domínguez.</p>
<p>Miguel Fernández Grande.</p>
<p>Manuel Cid Quintas.</p>
<p>-Polo sector envasador:</p>
<p>Manuel Prado Airas.</p>
<p>Fidel Javier Gil Puente.</p>
<p>Manuel Fernández Braña.</p>
<p>José Luís Conde Bugueiros.</p>
<p>José Enríquez Rodríguez.</p>
<p>José Domingo Rivero Salgado.</p>
<p>Artigo 3º</p>
<p>Encoméndaselle ó consello regulador provisional a redacción do regulamento particular da denominación específica «Pataca de Galicia», que elevará á Consellería de Agricultura, Gandería e Montes para a súa aprobación.</p>
<p>Artigo 4º</p>
<p>O consello regulador provisional elaborará os censos de productores e de envasadores de pataca que se atopen interesados en adscribirse a esta denominación, integrando pola súa vez nos novos rexistros ós inscritos ata a actualidade na denominación «Producto Galego de Calidade Pataca de Galicia».</p>
<p>Artigo 5º</p>
<p>A indicación «Denominación Específica Pataca de Galicia» non poderá ser mencionada nas etiquetas, documentación e publicidade destas patacas de consumo ata que o seu regulamento sexa aprobado pola Consellería de Agricultura, Gandería e Montes.</p>
<p>Disposición transitoria</p>
<p>Única.-Durante a fase provisional de funcionamento da denominación específica «Pataca de Galicia», os inscritos nos rexistros do Producto Galego de Calidade Pataca de Galicia poderán seguir utilizando os nomes e símbolos da mencionada denominación nas condicións que sinala o seu regulamento. A súa ordenación substantiva adecuarase ás obrigas das ordes do 5 de abril de 1989, e do 19 de setembro de 1989, da Consellería de Agricultura, Gandería e Montes mentres non sexan substituídas definitivamente, unha vez que se elabore e aprobe o Regulamento da denominación específica «Pataca de Galicia».</p>
<p>Disposición derrogatoria</p>
<p>Única.-Quedan derrogadas cantas normas de igual ou inferior rango se opoñan á presente orde.</p>
<p>Disposicións derradeiras</p>
<p>Primeira.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Segunda.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Santiago de Compostela, 19 de setembro de 1996.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>1926</p>

