---
date: '1996-01-25'
id: 2B4A
page: 650
number: 18
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Anuncio do 23 de xaneiro de 1996, do tribunal encargado de xulga-lo proceso
  selectivo da categoría de celador de persoal estatutario do Servicio Galego de
  Saúde, convocado por resolución da Dirección Xeral de Recursos Humanos do
  Servicio Galego de Saúde, do 18 de maio de 1995, sobre os resultados do
  primeiro exercicio da fase de oposición.
range: Anuncio
url: 'https://www.xunta.gal/dog/Publicados/1996/19960125/Anuncio2B4A_gl.html'
---
<p>De conformidade co previsto no apartado 12 da base sexta A) da Resolución do 18 de maio de 1995 (DOG nº 99, do 25 de maio), este tribunal anuncia a publicación dos resultados do primeiro exercicio da fase de oposición para o acceso á categoría de celador de persoal estatutario do Servicio Galego de Saúde.</p>
<p>Os listados correspondentes atópanse expostos nos taboleiros de anuncios dos servicios centrais da Consellería de Sanidade e Servicios Sociais, nos da Dirección Xeral de Recursos Humanos do Servicio Galego de Saúde, nos das delegacións provinciais da Consellería de Sanidade e Servicios Sociais, nos das direccións provinciais do Servicio Galego de Saúde e nos dos centros ou complexos hospitalarios da rede pública do organismo ou nos das administracións dos centros de xestión de atención primaria deste.</p>
<p>Así mesmo, este tribunal anuncia que, en uso das facultades que ten atribuídas no apartado 5 da base sexta A) da dita resolución, acordou, en sesión celebrada o día 9 de xaneiro de 1996, declarar aptos a todos aqueles aspirantes que obtivesen nese primeiro exercicio unha puntuación igual ou superior a 42 puntos, declarando expresamente excluídos do concurso-oposición a todos aqueles aspirantes que non acadaran a dita puntuación.</p>
<p>Santiago de Compostela, 23 de xaneiro de 1996.</p>
<p>Carlos Negreira Souto</p>
<p>Presidente do Tribunal</p>
<p>0267</p>

