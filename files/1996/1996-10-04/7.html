---
date: '1996-10-04'
id: A57A
page: 8866
number: 195
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 3 de setembro de l996, da Dirección Xeral de Patrimonio
  Cultural, pola que se incoa expediente para a declaración de ben de interese
  cultural, con categoría de lugar de interese etnográfico da festa do Corpus
  Christi de Ponteareas (provincia de Pontevedra).
range: Resolución
url: 'https://www.xunta.gal/dog/Publicados/1996/19961004/AnuncioA57A_gl.html'
---
<p>Vista a solicitude realizada polo Concello de Ponteareas, en favor da declaración de ben de interese cultural,da festa do Corpus Christi.</p>
<p>Vistos os informes dos servicios técnicos desta dirección xeral, así como dos órganos consultivos, sendo uns e outros, favorables a incoación de expediente para a declaración de ben de interese cultural, con categoría de lugar de interese etnográfico, en favor do Corpus Christi de Ponteareas, festa tradicional que ten un grande valor histórico, artístico e etnográfico vinculado á elaboración das efímeras alfombras florais, cunhas raíces que se perden no pasado e que representa unha das tradicións máis sólidas vinculadas ó pobo de Ponteareas.</p>
<p>De acordo cos artigos 8 e 9 da Lei 8/1995, do 30 de outubro, do patrimonio cultural de Galicia, esta dirección xeral,</p>
<p>RESOLVE:</p>
<p>Primeiro.-Incoar expediente de declaración de ben de interese cultural, con categoría de lugar de interese etnográfico a festa do Corpus Christi de Ponteareas, provincia de Pontevedra.</p>
<p>Segundo.-Segui-la tramitación do expediente segundo as disposicións vixentes.</p>
<p>Terceiro.-De acordo co artigo 10 da Lei 8/1995, do 30 de outubro, do patrimonio cultural de Galicia, comunicaráselle ó Concello de Ponteareas, abríndose un periodo de información pública polo prazo dun mes, contado a partir do día seguinte a súa publicación no DOG.</p>
<p>Cuarto.-Así mesmo comunicaráselle ó Rexitro de Bens de Interese Cultural do Ministerio de Educación e Cultura, e ó Registro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial del Estado.</p>
<p>Santiago de Compostela, 3 de setembro de 1996.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>4757</p>

