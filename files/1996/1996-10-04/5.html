---
date: '1996-10-04'
id: A572
page: 8865
number: 195
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de setembro de 1996 pola que se autoriza o cambio de titularidade e
  denominación do centro privado de formación profesional Vivas, de Vigo
  (Pontevedra).
range: Orde
url: 'https://www.xunta.gal/dog/Publicados/1996/19961004/AnuncioA572_gl.html'
---
<p>Examinado o expediente incoado por María de los Remedios Vivas de la Funte, titular do centro privado de formación profesional Vivas de Vigo, Pontevedra, en solicitude de cambio de titularidade e denominación do dito centro.</p>
<p>Resultando que mediante escritura pública notarial de cesión de titularidade, outorgada ante notario do Ilustre Colexio da Coruña Gerardo García-Boente Sánchez, María de los Remedios Vivas de la Funte cede a súa titularidade, para tódolos efectos, a favor de Juan Sánchez Vivas e Teresita del Niño Jesús Clementina Sánchez Vivas.</p>
<p>Resultando que a Inspección Educativa informou favorablemente o cambio solicitado, sendo tamén favorable a proposta da delegación provincial.</p>
<p>Vistos o Real decreto 401/1979, do 13 de febreiro, o Decreto 133/1995, do 10 de maio (DOG do 22), e a Orde do 20 setembro de 1995 (DOG do 15</p>
<p>de decembro), e demais disposicións complementarias.</p>
<p>Considerando que se cumpriron neste expediente tódolos requisitos esixidos pola normativa vixente nesta materia, esta consellería,</p>
<p>DISPÓN:</p>
<p>Primeiro.-Autoriza-lo cambio de titularidade do centro privado de formación profesional Vivas de Vigo, Pontevedra, que no sucesivo será ostentado por Juan Sánchez Vivas e Teresita del Niño Jesús Clementina Sánchez Vivas, con tódolos dereitos e obrigas contraídas por la cesionaria María de los Remedios Vivas de la Funte, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>Segundo.-Autoriza-lo cambio de denominación do centro Vivas, pola de Vivas, S.L., que ostentará no sucesivo.</p>
<p>Terceiro.-O cambio de titularidade e denominación non afectará ó réxime de funcionamento do centro.</p>
<p>Santiago de Compostela, 6 de setembro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria,</p>
<p>9606841</p>

