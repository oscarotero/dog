---
date: '1996-01-02'
id: '2112'
page: 55
number: 1
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 4 de decembro de 1995 pola que se regula a tarxeta acreditativa do
  persoal da Inspección de Servicios Sociais.
range: Orde
url: 'https://www.xunta.gal/dog/Publicados/1996/19960102/Anuncio2112_gl.html'
---
<p>O Decreto 175/1995, do 16 de xuño, sobre inspección e réxime sancionador, en desenvolvemento da Lei 4/1993, do 14 de abril, de servicios sociais, establece no seu artigo 8 a existencia dun documento oficial que acredite a personalidade dos inspectores de servicios sociais.</p>
<p>Por todo o ante dito e facendo uso das facultades que me confiren os artigos 34 e 38 da Lei 1/1983, do 22 de febreiro reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Acreditación.</p>
<p>1. Os inspectores de servicios sociais acreditarán a súa personalidade no desenvolvemento das funcións inspectoras establecidas no Decreto 175/1995, do 16 de xuño, polo que se desenvolve a Lei 4/1993, do 14 de abril, de servicios sociais no relativo á inspección e réxime sancionador e demais disposicións vixentes na materia.</p>
<p>Artigo 2º.-Tarxetas de acreditación.</p>
<p>1. As tarxetas de acreditación do persoal da Inspección de Servicios Sociais serán expedidas pola</p>
<p>Dirección Xeral de Servicios Sociais, con indicación da data da súa emisión. As ditas tarxetas renovaranse como mínimo cada cinco anos.</p>
<p>2. O anverso da tarxeta estará encabezado polo anagrama da Xunta de Galicia e figurará a mención da Dirección Xeral de Servicios Sociais, con expresión do nome, DNI, así como unha fotografía deste. O reverso da tarxeta incluirá unha referencia ó artigo 70 da Lei 4/1993 de servicios sociais e ó artigo 8 do Decreto 175/1995, do 16 de xuño, relativo a inspección e réxime sancionador.</p>
<p>Artigo 3º.-Solicitude.</p>
<p>O persoal inspector de servicios sociais tramitará a solicitude de tarxeta a través do Servicio de Inspección da Dirección Xeral de Servicios Sociais.</p>
<p>Artigo 4º.-Rexistro.</p>
<p>No Servicio de Inspección da Dirección Xeral de Servicios Sociais levarase o rexistro correspondente ós inspectores de servicios sociais nos que figurarán os datos identificativos destes e a data de expedición da tarxeta.</p>
<p>Disposición transitoria</p>
<p>No prazo de 30 días a partir da entrada en vigor da presente orde a Dirección Xeral de Servicios Sociais expedirá as tarxetas correspondentes ó seu persoal inspector.</p>
<p>Os documentos acreditativos da personalidade dos inspectores que se veñan utilizando na actualidade continuarán vixentes ata o momento da emisión da nova tarxeta.</p>
<p>Disposicións derradeiras</p>
<p>Primeira.-Facúltase o director xeral de Servicios Sociais para adopta-las medidas necesarias para o desenvolvemento e execución do establecido na presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de decembro de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>
<p>8277</p>

