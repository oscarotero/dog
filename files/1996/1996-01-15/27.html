---
date: '1996-01-15'
id: 270E
page: 409
number: 10
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 22 de decembro de 1995, da Dirección Xerencia do Hospital
  Montecelo, pola que se anuncia a contratación do servicio de compactación e
  retirada a vertedoiro de residuos sólidos urbanos xerados polo Hospital
  Montecelo, por procedemento aberto mediante concurso público, trámite de
  urxencia e expediente anticipado de gasto.
range: Resolución
url: 'https://www.xunta.gal/dog/Publicados/1996/19960115/Anuncio270E_gl.html'
---
<p>A Dirección Xerencia do Hospital Montecelo, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 da Consellería de Sanidade e Servicios Sociais (DOG do 3 de outubro, nº 191), convoca o seguinte concurso público:</p>
<p>Obxecto e orzamento: a contratación do servicio de compactación e retirada a vertedoiro de residuos sólidos urbáns xerados polo Hospital Montecelo, por un orzamento de catro millóns de pesetas (4.000.000 ptas.) anuais, IVE incluído.</p>
<p>Prazo de execución: o contrato rexerá durante o período que se fixará a partir da sinatura do contrato ata o 31 de decembro de 1996. A súa formalización</p>
<p>estará condicionada á aprobación dos orzamentos do centro para 1996.</p>
<p>Documentos de interese para os licitadores: o prego de cláusulas administrativas particulares, e demais documentación complementaria poden ser solicitados no Servicio de Subministración e Concursos do Hospital Montecelo, lugar de Mourente, s/n. C. P. 36071 de Pontevedra, nos días laborables desde as 9 ata as 14 horas, ou ó teléfono nº (986) 80 00 17, e fax nº (986) 80 00 01, durante o prazo de admisión das proposicións.</p>
<p>Fianzas: o dous por cento do orzamento da licitación, que se constituirá conforme co disposto no prego de cláusulas administrativas particulares</p>
<p>Solvencia económica e financeira: as empresas licitadoras acreditarán a sua solvencia económico-financeira por calquera dos medios previstos no Art. 16 da Lei 13/1995, de contratación das administracións públicas.</p>
<p>Solvencia técnica: a solvencia técnica ou profesional dos empresarios deberá apreciarse tendo en conta os seus coñecementos técnicos, eficacia, experiencia e fiabilidade, o que poderá acreditarse, segundo o obxecto do contrato, por un ou varios dos medios fixados no Art. 19 da LCAP.</p>
<p>Criterios de adxudicación: a prioridade de criterios de adxudicación establecerase na seguinte orde:</p>
<p>1. Valor técnico e medios.</p>
<p>2. Prezo.</p>
<p>3. Valores engadidos.</p>
<p>Clasificación: non se esixe.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral do Hospital Montecelo, antes das catorce horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artígo 100 do Regulamento xeral de contratos do Estado.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Montecelo, as dez horas do décimo primeiro día natural contado a partir do seguinte a aquel no que remate o prazo de presentación de ofertas, no caso de que o mencionado día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán presenta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta do adxudicatarios do contratos.</p>
<p>Pontevedra, 22 de decembro de 1995.</p>
<p>Rafael Pérez-Santamarina Feijoo</p>
<p>Director xerente do Hospital Montecelo</p>
<p>8375</p>

