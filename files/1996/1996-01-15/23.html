---
date: '1996-01-15'
id: 26FE
page: 405
number: 10
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de novembro de 1995, da Delegación Provincial de Ourense,
  pola que se anuncia o levantamento de actas previas á ocupación dos predios
  afectados pola instalación das redes de distribución do gas natural para usos
  industriais en Ourense.
range: Resolución
url: 'https://www.xunta.gal/dog/Publicados/1996/19960115/Anuncio26FE_gl.html'
---
<p>O 18 de setembro de 1995, a Dirección Xeral de Industria autorizou as instalacións das redes de</p>
<p>distribución do gas natural para usos industriais en Ourense. A dita aprobación, de acordo co disposto no artigo 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración da necesidade de ocupación dos bens afectados. Así mesmo, a declaración da utilidade pública e urxencia na ocupación está regulada no artigo 10 da devandita lei.</p>
<p>Na súa virtude, esta delegación provincial, en cumprimento do disposto no artigo 52 da Lei de</p>
<p>expropiación forzosa do 16 de decembro de 1954, resolveu convocar ós titulares dos bens e dereitos afectados nas casas do concello onde están situados os predios, como lugar de encontro, para levar a cabo o levantamento das actas previas á ocupación, de acordo co regulamento no citado artigo 52.</p>
<p>Tódolos interesados, así como as persoas que sexan titulares dalgún dereito ou interese sobre os bens afectados deberán acudir persoalmente ou debidamente representados, aportando os documentos que acrediten a súa titularidade e mailo último recibo da contribución, podéndose acompañar, pola súa conta, dos seus peritos e un notario se o consideran conveniente.</p>
<p>O levantamento de actas terá lugar no Concello de Amoeiro os días 7 e 8 de febreiro de 1996 a partir das 9 horas; no Concello de Ourense os días 12, 13, 14, 15, 16, 19, 20 e 21 de febreiro de 1996, a partir das 9 horas; e no Concello de San Cibrao das Viñas o día 9 de febreiro do mesmo ano, a partir das 9 horas.</p>
<p>A orde de levantamento de actas comunicaráselle a cada interesado mediante cédula de citación. A relación dos titulares convocados figurará no taboleiro de edictos das casas dos concellos sinalados.</p>
<p>Esta publicación faise para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, como notificación da presente resolución ós titulares descoñecidos e máis a aqueles con domicilio descoñecido.</p>
<p>No expediente expropiatorio Enagás, S.A., asumirá a condición de beneficiaria.</p>
<p>Ourense, 30 de novembro de 1995.</p>
<p>(Por substitución legal do delegado provincial)</p>
<p>Gabriel Diéguez Domínguez</p>
<p>Secretario provincial de Ourense</p>
<p>46</p>

