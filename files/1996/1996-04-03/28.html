---
date: '1996-04-03'
id: '5002'
page: 3
number: 67
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 23 de febreiro de 1996, da Delegación Provincial de Lugo, de
  notificación de incoación do expediente sancionador de incendios forestais IF
  84/95, devolto polo servicio de correos.
range: Resolución
url: 'https://www.xunta.gal/dog/Publicados/1996/19960403/Anuncio5002_gl.html'
---
<p>De conformidade co disposto no artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción da Lei 81/1968, do 5 de decembro, sobre incendios forestais, e o seu regulamento aprobado polo Decreto 3769/1972, do 23 de decembro (BOE 13-2-1973), por non ser posible a notificación a través do servicio de correos.</p>
<p>Noméase instructor deste procedemento a José Ángel Madarro Río, funcionario desta delegación, que poderá ser recusado en calquera momento do expediente de concorreren os supostos legais.</p>
<p>Os interesados disporán dun prazo de quince días, contados a partir do seguinte ó da publicación desta notificación, para aportaren, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados, que lle serán facilitados na Delegación Provincial de Lugo, Ronda da Muralla, 197.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 23 de febreiro de 1996.</p>
<p>José Ramón Molinero Senovilla</p>
<p>Delegado provincial de Lugo</p>
<p>ANEXO</p>
<p>Expediente: IF 84/95.</p>
<p>Denunciado: Empresa Exmoditi, S.L.</p>
<p>DNI: 34.129.916-B.</p>
<p>Último enderezo coñecido: Avda. República Argentina, 14, Palencia.</p>
<p>Feitos imputados: non adopta-las debidas precaucións nos traballos realizados por unha retroescavadora propiedade da empresa no lugar de Fonte Vilar (Illán-Begonte-Lugo), o día 23-8-1995; como consecuencia unha chispa procedente da máquina provocou un incendio en monte raso, no que tiveren que intervir efectivos do S.D.C.I.F. para apaga-lo lume.</p>
<p>Precepto sancioandor: artigo 138 c) do Regulamentos de incendios.</p>
<p>Cualificación da infracción: moi grave.</p>
<p>Sanción: 40.000 pesetas.</p>
<p>96-2503</p>

