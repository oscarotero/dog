---
date: '1996-05-31'
id: 6DD6
page: 5
number: 107
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (203/1995).
range: Edicto
url: 'https://www.xunta.gal/dog/Publicados/1996/19960531/Anuncio6DD6_gl.html'
---
<p>María Begoña Arroyo Martín, secretaria do Xulgado de Primeira Instancia e Instrucción número seis de Santiago de Compostela, dou fe e testemuño de que nos autos de xuízo de cognición número 203/1995, se dictou a sentencia que contén o encabezamento e decisión do teor literal seguinte:</p>
<p>«En Santiago de Compostela o catro de marzo de mil novecentos noventa e seis. Vistos por Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis desta cidade, os presentes autos de xuízo civil de cognición número 203/1995, sobre reclamación de cantidade, seguidos neste xulgado a pedimento do procurador García-Piccoli Atanes, en nome e representación de Banco Central Hispanoamericano, S.A., con domicilio en Madrid, rúa de Alcalá, nº 49, asistido da letrada Sonia Rodríguez Arroyo, contra Lydia Brey Couto, declarada procesualmente en rebeldía.</p>
<p>Decido que estimado a demanda promovida polo procurador García Piccoli Atanes, en nome e representación de Banco Central Hispanoamericano, S.A., contra Lydia Brey Couto, declarada procesualmente en rebeldía, e debo condenar e condeno a referida demandada a que lle aboe á entidade demandante a cantidade de duascentas cincuenta e oito mil cento quince pesetas, importe do principal, así como os xuros legais incrementados en dous puntos, desde a data da sentencia ata o completo pagamento e con expresa imposición das custas procesuais á dita demandada.</p>
<p>Notifíqueselle-la presente resolución ás partes, e fágaselles saber que contra ela poden interpor perante este xulgado recurso de apelación, no prazo de cinco días a partir do seguinte ó da súa notificación, para ser resolto pola Audiencia Provincial da Coruña.</p>
<p>Así, por esta miña sentencia, da que se levará certificación á causa, pronúncioo, mándoo e asínoo».</p>
<p>E para inserir no Diario Oficial de Galicia, co fin de que lle sirva de notificación á demandada rebelde, expídese o presente edicto en Santiago de Compostela o quince de abril de mil novecentos noventa e seis.</p>
<p>Rubricado</p>
<p>4052</p>

