---
date: '1996-05-16'
id: 67B2
page: 4
number: 96
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 165/1996, do 2 de maio, polo que se aproba o cambio de capitalidade do
  municipio de Mazaricos e se fixa na localidade da Picota.
range: Decreto
url: 'https://www.xunta.gal/dog/Publicados/1996/19960516/Anuncio67B2_gl.html'
---
<p>A capitalidade do municipio de Mazaricos fixouse no ano 1930 en Atán, parroquia de Mazaricos; sen embargo, desde o ano 1955, a Casa do Concello e as oficinas municipais atópanse na entidade da Picota, da mesma parroquia.</p>
<p>Ante a maior facilidade de comunicacións, o maior número de habitantes, a importancia económica e os beneficios notorios que ós veciños do termo municipal lles reportaría o cambio de capitalidade do municipio, o Concello de Mazaricos, en sesión plenaria do día 10 de marzo de 1992, adoptou o acordo relativo a inicia-lo correspondente expediente de cambio e fixación de capitalidade.</p>
<p>O expediente foi exposto ó público por un prazo de trinta días para efectos de reclamacións, e non se presentou ningunha alegación, segundo certificación expedida polo secretario xeral do concello de data 14 de xuño de 1994.</p>
<p>Foron solicitados informes tanto á Deputación Provincial da Coruña como á Real Sociedade Xeográfica.</p>
<p>A maior facilidade de comunicacións, o maior número de habitantes, a importancia económica e os beneficios notorios que ós veciños do termo municipal lles reportaría o cambio de capitalidade apa</p>
<p>recen expresamente recollidos no artigo 27.1 b), d) e e) do Real decreto 1690/1986, do 11 de xullo, como motivos suficientes cada un de eles para fundamenta-lo cambio de capitalidade.</p>
<p>Correspóndelle á Xunta de Galicia a competencia para aproba-la alteración da capitalidade dos municipios, de conformidade co disposto no artigo 1.2º.3 do Real decreto 1014/1979, do 13 de febreiro, artigo 11.1º do Real derecto lexislativo 781/1986, do 18 de abril, e artigo 26.1º do Real decreto 1690/1986, do 11 de xullo.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día dous de maio de mil novecentos noventa e seis,</p>
<p>DISPOÑO:</p>
<p>Artigo único.-Por proposta do Concello de Mazaricos, apróbase o cambio de capitalidade do municipio fixándoa na localidade da Picota, na parroquia de Mazaricos.</p>
<p>Santiago de Compostela, dous de maio de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>3683</p>

