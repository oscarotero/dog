---
date: '1996-07-11'
id: F21A
page: 6
number: 136
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 26 de xuño de 1996 pola que se convoca un curso práctico de
  primeiros auxilios e excarceración, dirixido ós membros dos corpos de
  bombeiros da Comunidade Autónoma de Galicia.
range: Resolución
url: 'https://www.xunta.gal/dog/Publicados/1996/19960711/AnuncioF21A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a celebración dun curso práctico sobre primeiros auxilios e excarceración, que deberá desenvolverse conforme as seguintes bases:</p>
<p>Obxectivos.</p>
<p>Dota-lo colectivo de bombeiros de Galicia dos coñecementos necesarios no tema de primeros auxilios e excarceración, co fin de que cando teñan que intervir en situacións de emerxencia</p>
<p>o fagan con total seguridade.</p>
<p>Destinatarios.</p>
<p>O curso vai dirixido ós membros dos corpos de bombeiros da Comunidade Autónoma de Galicia.</p>
<p>Prazas.</p>
<p>O número de prazas ofertadas para este curso é de 40.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 2 de setembro de 1996, ás 14 horas.</p>
<p>3. As instancias deberán vir asinadas polo xefe do cadro de persoal e seladas, o que será esto requisito indispensable para ser admitido no curso; o incumprimento deste requisito suporá á non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso terá unha duración de 40 horas lectivas, e nel trataranse, entre outros, os seguintes temas:</p>
<p>a)Primeiros auxilios. Queimaduras.</p>
<p>b) Traumatismos craneoencefálicos e da columna.</p>
<p>c) Traumatismos toraco-abdominais.</p>
<p>d)Fracturas, escordeduras e contusións.</p>
<p>e) Transporte do lesionado.</p>
<p>f) O SOS Galicia. A asistencia de emerxencia na nosa comunidade.</p>
<p>g) Excarceración.</p>
<p>h) Rescate de feridos con helicópteros.</p>
<p>Datas.</p>
<p>O curso terá lugar do 9 ó 13 de setembro de 1996.</p>
<p>O horario será de 10 a 14 horas e de 16 a 20 horas.</p>
<p>Relación de admitidos.</p>
<p>A relación de admitidos publicarase o día 4 de setembro, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Na sede da Academia Galega de Seguridade, sita na rúa Madrid 2-4, Polígono das Fontiñas, Santiago de Compostela.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, suporá a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 26 de xuño de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>5054</p>

