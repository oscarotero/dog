---
date: '1996-08-02'
id: 8C96
page: 7
number: 151
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de maio de 1996, da Dirección Xeral de Industria, pola que se
  aproba o proxecto de execución e autorízase a Enagás, S.A. a instalación da
  rede de distribución de gas natural para usos industriais (rede
  Pontevedra-Arcade), nos termos municipais de Pontevedra, Vilaboa e Soutomaior.
range: Resolución
url: 'https://www.xunta.gal/dog/Publicados/1996/19960802/Anuncio8C96_gl.html'
---
<p>Vistos o escrito e a documentación presentados perante a Delegación Provincial de Industria e Comercio en Pontevedra por Enagas, S.A., con domicilio para efectos de notificacións na Avda. de América, nº 38, 28028 Madrid con data 9 de febreiro de 1995, pola que se solicita autorización de instalacións para a construcción do proxecto redes de distribución de gas natural para usos industriais na provincia de Pontevedra, e dentro del a correspondente á rede Pontevedra-Arcade, de conformidade co disposto no Regulamento xeral do servicio público de gases combustibles e para os efec</p>
<p>tos previstos na Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos.</p>
<p>Resultando que por orde da Consellería de Industria e Comercio do 12 de marzo de 1993 se lle outorgou a Enagas, S.A. concesión administrativa para a conducción e subministración de gas natural para usos industriais en diversos termos municipais da provincia de Pontevedra, entre eles, Pontevedra, Vilaboa e Soutomaior.</p>
<p>Resultando que, por resolución desta Dirección Xeral de Industria do 10 de marzo de 1995 someteuse a información pública o referido proxecto xunto coa relación de bens e dereitos afectados, publicada no Diario Oficial de Galicia do 16 e 19 de xuño de 1995, no Boletín Oficial da Provincia de Pontevedra do 5 de maio de 1995, no xornal La Voz de Galicia do 21 de abril de 1995 e en resumo, no Boletín Oficial del Estado do 7 de xuño de 1995 e exposto, igualmente, nos taboeiros de anuncios das casas do concello de Pontevedra, Vilaboa e Soutomaior.</p>
<p>Resultando que, con data 15 de marzo de 1995 esta Dirección Xeral de Industria remitiu ós distintos organismos afectados pola construcción do referido proxecto as separatas técnicas correspondentes, co fin de que emitisen o preceptivo informe, significándolles que, de non recibir resposta no prazo de trinta días a contar desde a recepción entenderase emitido en sentido favorable.</p>
<p>Resultando que se presentaron cinco alegacións ó proxecto da Rede Pontevedra-Arcade, referidas todas elas a modificacións puntuais do trazado.</p>
<p>Resultando que, con data 18 de outubro de 1995, Enagas, S.A. informa sobre as alegacións sinalando que no momento de proceder ó replanteo da tubería sobre o terreo se verificará a viabilidade das modificacións puntuais solicitadas sobre os predios afectados, que procederán sempre que non existan impedimentos técnicos, non se incremente innecesariamente o trazado e non se afecte a terceiros non implicados no expediente, informando, igualmente, que procederá a realiza-los cruzamentos e afeccións a organismos públicos de acordo cos condicionados e informes realizados ou, se é o caso, pendentes de realizar.</p>
<p>Resultando que as características das instalacións a realizar son, en síntese, as seguintes:</p>
<p>-Lonxitude da rede: 16.388 m.l.</p>
<p>-A conducción será de aceiro ó carbono, cumprindo a especificación API 5L Gr. B, de 6'' (5.231 m) e 4'' (11.157 m) de diámetro, dotada de revestimentos externos e internos e dispositivos de protección catódica.</p>
<p>-Na orixe da rede considerouse unha presión de 17 bar absolutos, calculándose unha presión míni</p>
<p>ma de chegada a cada punto de consumo superior a 7 bar absolutos.</p>
<p>-O caudal a transportar para os consumos previstos ascende a 6.255 m(n)/h.</p>
<p>-Orzamento das obras: 244.707.898 ptas.</p>
<p>Visto o informe favorable da Delegación Provincial da Consellería de Industria e Comercio en Pontevedra, a Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, o Decreto 2913/1973, do 26 de outubro, polo que se aproba o Regulamento xeral do servicio público de gases combustibles, o Decreto 1775/1967, do 22 de xullo, o Real Decreto 2135/1980, do 26 de setembro, sobre liberalización industrial, a orde da Consellería de Industria e Comercio da Xunta de Galicia do 12 de marzo de 1993, a Lei 30/1992, de réxime xurídico das administracións públicas e do procedemento administrativo común.</p>
<p>Considerando que o proxecto cumpre las medidas de seguridade establecidas no citado Decreto 2913/1973, do 26 de outubro, así como as normas ou regulamentos que as desenvolven, o Regulamento de redes e acometidas de combustibles gasosos aprobados pola orde do Ministerio de Industria do 18 de novembro de 1974, modificada por ordes do Ministerio de Industria e Enerxía do 26 de outubro de 1983, do 6 de xullo de 1984 e 9 de marzo de 1994.</p>
<p>Considerando que o trazado proposto é o máis idóneo, toda vez que dadas as características, dimensións e particularidades constructivas da conducción, o seu trazado non pode adaptarse ás pistas e camiños propostos polo Concello de Vilaboa, a Comunidade de Montes de Mourente, Asociación de Veciños O Castro e Parroquia de Mourente, a Asociación Coordinadora para a defensa das parroquias afectadas polo gasoducto, Parroquias de Canicouba -Cachafeiro, Tomeza e Marcón, Veciños do Concello de Vilaboa, Parroquias de Figueirido e Bértola, xa que non teñen unhas dimensións mínimas para instala-la tubería e a súa configuración xeométrica adáptase ó terreo desenvolvéndose por medias ladeiras, en trincheiras ou terrapléns que non garanten a estabilidade daquela. Ademais, a dita modificación de trazado remataría, en collo de botella, na zona de Canicouva-S. Estevo, creando un problema igual ó que se presenta co trazado proposto por Enagas, S.A., ademais de afectar a titulares non incursos neste </p>
<p>expediente.</p>
<p>Considerando que, a autorización administrativa e aprobación do presente Proxecto é competencia da Xunta de Galicia, conforme ó Real decreto 2563/1982, do 14 de xullo, sobre traspaso de funcións e servicios da Administración do Estado á Comunidade Autónoma de Galicia en materia de industria, enerxía e minas, e na virtude do establecido no acordo do Consello da Xunta de Galicia</p>
<p>do 6 de maio de 1993, polo que se designa á Consellería de Industria e Comercio como órgano competente por razón da materia para a tramitación da unidade de expediente e resolución única do procedemento, esta Dirección Xeral de Industria,</p>
<p>RESOLVE:</p>
<p>Outorgarlle a Enagas, S.A. a autorización administrativa e a aprobación do proxecto de execución das instalacións que se contemplan no proxecto redes de distribución de gas natural para usos industriais na provincia de Pontevedra: rede Pontevedra-Arcade, conforme as seguintes condicións:</p>
<p>Primeira.-As instalacións deberán realizarse conforme as especificacións e planos do proxecto firmado polo enxeñeiro industrial Luis Silvestre Guardia, visado polo Colexio de Enxeñeiros Industriais de Galicia con data 18 de marzo de 1993.</p>
<p>Segunda.-Para introducir modificacións nas instalacións que afecten os datos básicos do proxecto será necesario a autorización desta Dirección Xeral de Industria. Así mesmo, a Delegación Provincial de Industria e Comercio de Pontevedra poderá autoriza-las modificacións de detalle do proxecto que resulten procedentes, debendo comunicarlle a esta dirección xeral tódalas resolucións que dicte en aplicación da dita facultade.</p>
<p>Terceira.-En todo momento deberá cumprirse canto establece o Regulamento de redes e acometidas de combustibles gasosos, aprobado por orde do Ministerio de Industria do 18 de novembro de 1974, modificado polas ordes do Ministerio de Industria e Enerxía do 26 de outubro de 1983, 6 de xullo de 1984 e 9 de marzo de 1994, así como as instruccións técnicas complementarias ITC-MIG 5.2. Canalizacións de transporte e distribución de gas en alta presión A e ITC-MIG 6.1. «Acometidas de gas en alta presión», aprobadas pola Orde do 26 de outubro de 1983 e modificadas pola do 6 de xullo de 1984, normas UNE e demais normativas e directrices vixentes.</p>
<p>Cuarta.-Os materiais e instalacións eléctricas deberán cumpri-lo disposto no Regulamento electrotécnico de baixa tensión e as súas instruccións técnicas complementarias, así coma a norma UNE 20.322-86. Clasificación de emprazamentos con risco de explosión debido á presencia de gases, vapores e néboas inflamables. O emprazamento de canalizacións deberá realizarse segundo o establecido na norma UNE 60-302. As zonas de seguridade e coeficientes de cálculo estarán de acordo co establecido na norma UNE 60-305, debendo así mesmo establecerse dispositivos que limiten a presión nas canalizacións ós valores máximos de servicio autorizados.</p>
<p>Quinta.-O prazo para a posta en marcha das instalacións será de vintecatro meses a contar da data en que exista posibilidade legal de ocupación física dos predios afectados, podendo solicitar prórroga,</p>
<p>no caso necesario, logo da oportuna xustificación.</p>
<p>Sexta.-A Delegación Provincial de Industria e Comercio de Pontevedra deberá realizar durante as obras e unha vez rematadas estas, as comprobacións e probas que considere necesarias en relación co cumprimento das condicións xerais e específicas establecidas.</p>
<p>Séptima.-O peticionario manterá informada á Delegación Provincial de Industria e Comercio en Pontevedra de calquera incidencia que se poida producir durante a execución das obras e tamén das datas e fases previstas para a realización de probas e controis regulamentarios, todo elo con antelación suficiente, acreditando posteriormente perante a citada delegación provincial que os ensaios previstos se realizaron por entidades ou persoas legalmente facultadas e con resultado satisfactorio.</p>
<p>Ó remata-las obras remitirase a dita delegación provincial o certificado final de dirección de obra, asinado por técnico competente, que acredite que as instalacións cumpren as condicións técnicas e prescricións regulamentarias que lle son de aplicación e que se axustan ó proxecto aprobado e/ou, se é o caso, ás modificacións autorizadas, xuntando as actas e certificacións das probas e controis regulamentarios. A delegación provincial, previo informe do técnico designado pola dita delegación estenderá, se procede, a acta de posta en marcha da instalación.</p>
<p>Oitava.-Os cruzamentos especiais ou outras afeccións a bens de dominio público realizaranse de conformidade cos condicionados técnicos impostos polos organismos afectados.</p>
<p>Novena.-O peticionario asegurará o mantemento e vixilancia correcta das instalacións durante a construcción e despois da súa posta en servicio co fin de garantir que en todo momento se manterán as condicións regulamentarias de seguridade.</p>
<p>Décima.-Para a seguridade das instalacións a que se refire a presente autorización establécense as seguintes afeccións en relación cos elementos que se mencionan:</p>
<p>1. Expropiación en pleno dominio dos terreos sobre os que se construirán as instalacións fixas en superficie.</p>
<p>2. Para as canalizacións:</p>
<p>A) Imposición de servidume permanente de paso nunha franxa de terreo de 2 m de largo, por onde discorrerá enterrada a tubería ou tuberías que se requiran para a conducción do gas. Esta franxa estará suxeita, por razóns de seguridade, ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a 50 cm, así como de plantar árbores ou arbustos, a unha</p>
<p>distancia inferior a 2 m a contar desde o eixe da tubería.</p>
<p>2. Posibilidade de instalar os fitos de sinalización ou delimitación e os tubos de ventilación, así coma as obras superficiais ou subterráneas que sexan necesarias para a execución ou funcionamento das instalacións.</p>
<p>B) Prohibición de realizar calquera tipo de obras ou efectuar acto ningún que puidera danar ou perturba-lo bo funcionamento das instalacións, a unha distancia inferior a 5 m do eixo do trazado, a ambos lados del. Esta distancia poderá reducirse sempre que se solicite expresamente e se cumpran as condicións que en cada caso fixe o órgano competente da Administración.</p>
<p>C) Libre acceso do persoal e equipos necesarios para poder manter, reparar ou renova-las instalacións con pago, se é o caso, dos danos que se ocasionen.</p>
<p>D) Ocupación temporal dos terreos necesarios para a execución das obras, da zona que se reflicte para cada predio nos planos parcelarios de expropiación e na que se fará desaparecer todo obstáculo, así como realizar as obras necesarias para o tendido e instalación da canalización e elementos anexos, executando as obras ou operacións precisas ós ditos fins.</p>
<p>3. Para o paso dos cables de conexión e elementos dispersores de protección catódica:</p>
<p>A) Imposición de servidume permanente de paso nunha franxa de terreo de 1 m de largo, por onde discorrerán enterrados os cables de conexión e elementos dispersores de protección catódica, que estará suxeita á prohibición de efectuar traballos de arada ou similares a unha profundidade superior a cincuenta centímetros. A dita franxa ampliarase a 1,5 metros a cada lado do eixo das instalacións en canto á prohibición de plantar árbores ou arbustos e para realizar calquera tipo de obras, construcción ou edificación, así como o dereito a cortar ou arrinca-las árbores ou arbustos que houbera a unha distancia inferior á indicada.</p>
<p>C) Ocupación temporal, como necesidade derivada da execución das obras, da zona que se reflicte para cada predio nos planos parcelarios de expropiación e na que se poderá facer desaparecer todo obstáculo, así como realiza-las obras necesarias para o tendido e montaxe das instalacións ou operacións precisas ós ditos fins.</p>
<p>Catro.-Para as liñas eléctricas:</p>
<p>A) Servidume de paso de liña eléctrica aérea que comprenderá: o voo sobre o predio servente; o establecemento de postes, torres ou apoios fixos para a sustentación dos cables conductores de enerxía; o dereito de paso ou acceso para atende-la instalación; vixilancia, conservación e reparación da liña, así como as limitacións en canto a distancias mínimas a edificacións, bosques, árbores e masas</p>
<p>de arborado que establece o artigo 35 do Regulamento de liñas aéreas de alta tensión.</p>
<p>B) Ocupación temporal da superficie que se determina para cada predio nos planos parcelarios para realiza-las obras necesarias.</p>
<p>Décimo primeira.-A compañía operadora deberá ter un programa de vixilancia, inspección e control para observa-las condicións en que se encontran as canalizacións, debendo manter unha central de avisos atendida permanentemente e dispor dun plan de emerxencia escrito que describa a organización e actuación de medios humanos e materiais propios nas situacións de emerxencia. Así mesmo deberá facilitar ós servicios de bombeiros, concellos afectados e organismos con competencias en materia de protección civil, copias dos planos de situación das canalizacións e características destas. Esta documentación será copia da que debe ter actualizada no arquivo a compañía operadora durante o período de explotación, de acordo co establecido no Regulamento de redes e acometidas de combustibles gasosos e demais disposicións complementarias e modificadoras.</p>
<p>Décimo segunda.-A autorización outórgase sen prexuízo de terceiros e independentemente das autorizacións, licencias de competencia doutros organismos ou entidades públicas, necesarios para realiza-las instalacións aprobadas.</p>
<p>Décimo terceira.-A Administración reserva para si o dereito a deixar sen efecto a presente autorización por calquera das causas sinaladas polo artigo 34 do Decreto 1775/1967, do 22 de xullo, por incumprimento das condicións estipuladas, pola facilitación de datos inexactos, pola extinción da concesión da que dimana o por calquera outra causa excepcional que o xustifique.</p>
<p>Contra a presente resolución, que non pon fin á vía administrativa, poderá interpoñerse, se e o caso, recurso ordinario perante o conselleiro de Industria e Comercio, no prazo dun mes a contar desde o día seguinte ó da súa notificación.</p>
<p>Santiago de Compostela, 7 de maio de 1996.</p>
<p>Joaquín del Moral Crespo</p>
<p>Director xeral de Industria</p>
<p>5192</p>

