---
date: '1996-06-03'
id: E1D6
page: 5
number: 108
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral constituínte.
range: Convocatoria
url: 'https://www.xunta.gal/dog/Publicados/1996/19960603/AnuncioE1D6_gl.html'
---
<p>De conformidade co disposto estatutariamente e por acordo do consello de administración, convócase asemblea xeral da Caixa de Aforros de Pontevedra, en sesión constituínte, co fin de completa-la composición da mesma, unha vez finalizado o proceso de renovación por metades dos representantes dos diferentes grupos que a forman.</p>
<p>A sesión terá lugar o día 1 de xullo de 1996, no auditorio, ubicado no edificio social da entidade, situado na rúa Augusto González Besada, 2 e 4, de Pontevedra (acceso polo polígono de Campolongo), ás 19 horas, na primeira convocatoria, e de non reunirse o quórum necesario, en segunda convocatoria o mesmo día e en igual lugar ás 19.30, para trata-los asuntos comprendidos na seguinte orde do día:</p>
<p>1. Confección da relación de asistentes para determinación do quórum e subseguinte constitución válida da asemblea.</p>
<p>2. Apertura da reunión pola presidencia.</p>
<p>3. Elección de vocais, titulares e suplentes, do consello de administración.</p>
<p>4. Elección de membros, titulares e suplentes, da comisión de control.</p>
<p>5. Acordo sobre a aprobación da acta da sesión.</p>
<p>Durante o prazo de cinco días naturais, a contar desde a data da publicación desta convocatoria no Diario Oficial de Galicia, poderase propoñer candidaturas ante a comisión electoral, ós efectos previstos no apartado terceiro e cuarto da orde do día.</p>
<p>Pontevedra, 31 de maio de 1996.</p>
<p>Manuel Campos Villarino</p>
<p>Presidente del Consejo de Administración</p>

