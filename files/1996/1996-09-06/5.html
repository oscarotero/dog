---
date: '1996-09-06'
id: 99C6
page: 8241
number: 175
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (316/1995).
range: Cédula
url: 'https://www.xunta.gal/dog/Publicados/1996/19960906/Anuncio99C6_gl.html'
---
<p>Gonzalo Jorge Cabaleiro de Saa, secretario da Administración de Xustiza con destino no Xulgado de Primeira Instancia e Instrucción número dous dos de Santiago de Compostela.</p>
<p>Certifico: que no libro de sentencias dictadas por este xulgado en procedementos civís figura a recaída nos autos de xuízo de menor contía nº 316/1995, co encabezamento e parte dispositiva do teor literal seguinte:</p>
<p>Sentencia. Na cidade de Santiago de Compostela, o dezaoito de marzo de mil novecentos noventa e seis.</p>
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous dos de Santiago de Compostela e o seu partido, viu os presentes autos de xuízo de menor contía seguidos neste xulgado baixo o número 316/1995, por instancia de José Luis Míguez Rey, representado pola procuradora Esperanza Álvarez, asistida do letrado Domínguez Noya, contra Galfruit, S.L., declarado en situación procesual de rebeldía.</p>
<p>Decido que debo estimar e estimo a demanda interposta pola procuradora Esperanza Álvarez en nome e representación de José Luis Míguez Rey, contra Galfruit, S.L., declarada en situación procesual de rebeldía, condenándoo a aboarlle ó demandante a cantidade de oitocentas vintetrés mil duascentas pesetas (823.200 ptas.), así como os xuros legais desde o 5 de xullo de 1995, data de reparto da presente demanda.</p>
<p>As custas impóñenselle á demandada.</p>
<p>Notifíqueselle esta resolución ó demandado rebelde de conformidade co previsto no artigo 769, en relación co 282 e 283 da Lei de axuizamento civil, de non poder levarse a cabo a notificación persoal.</p>
<p>Contra esta resolución poderase impor neste xulgado recurso de apelación por escrito no prazo de cinco días contados desde a súa notificación.</p>
<p>Así, por esta miña sentencia, xulgando definitivamente en primeira instancia, pronúncioo, mándoo e asínoo.</p>
<p>A sentencia inserida foi publicada no mesmo día da súa data polo maxistrado-xuíz que a subscribe; e para que conste e para que lle sirva de notificación en forma á demandada en situación procesual de rebeldía, Galfruit, S.L., con último domicilio coñecido en Ponte de San Láraro, Edificio M.R., A Granxa-Santiago de Compostela, expido e asino esta cédula en Santiago de Compostela o dezaseis de abril de mil novecentos noventa e seis.</p>
<p>Rubricado</p>
<p>5356</p>

