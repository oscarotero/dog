---
date: '1996-10-03'
id: A54E
page: 8860
number: 194
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19961003/AnuncioA54E_gl.html'
---
<p>O Pleno Municipal, en sesión celebrada o día 30 de xullo de 1996, adoptou o seguinte acodo en exercicio da competencia delegada polo artigo 2 da Lei do Parlamento de Galicia 7/1995, do 29 de xuño, de delegación e distribución de competencias en materia de urbanismo:</p>
<p>1. Aprobar, con carácter definitivo, o documento refundido redactado polos servicios técnicos municipais polo que se introduce unha modificación puntual no P.E. 2, área lindante coa Ría do Burgo, que ten por obxecto incorporar a este os viais recollidos no PAU e PP da área 3 de SUNP.</p>
<p>2. Establécese a precisión, de acordo co informe da Dirección Xeral de Costas, de que, por supoñe-la modificación proposta ocupación de dominio público marítimo-terrestre, debe obterse o correspondente título concesional previamente á súa execución.</p>
<p>3. Publica-lo acordo de aprobación definitiva no Diario Oficial de Galicia e comunicalo con traslado do expediente tramitado e dous exemplares dilixenciados do documento aprobado á Consellería de Política Territorial, Obras Públicas e Vivenda, quedando condicionada a súa eficacia e entrada en vigor ó cumprimento destes trámites.</p>
<p>4. Determinar, de acordo co establecido no artigo 6 da Lei 7/1995, anteriormente citada, que o acordo adoptado pon fin á vía administrativa, pode ser directamente recorrible ante a xurisdicción contencioso-administrativa.</p>
<p>Culleredo, 2 de setembro de 1996.</p>
<p>Julio Sacristán de Diego</p>
<p>Alcalde</p>

