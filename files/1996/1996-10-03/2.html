---
date: '1996-10-03'
id: A512
page: 8839
number: 194
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de setembro de 1996 pola que se autoriza a inclusión da escala de
  música privada Estudio no rexistro de escolas de música e danza.
range: Orde
url: 'https://www.xunta.gal/dog/Publicados/1996/19961003/AnuncioA512_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse en escolas específicas estudios de música ou de danza. Así mesmo, a Orde do 11 de marzo de 1993 (DOG do 22 de abril de 1993) regula as condicións de creación e funcionamiento destas escolas na Comunidade Autónoma de Galicia.</p>
<p>Por outra parte o Decreto 232/1994, do 14 de xullo, no seu artigo 1º, establece que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada unha solicitude de inclusión no rexistro de escolas de música e danza, por Jesús Atanes López, dunha escola de música, os servicios competentes da Consellería de Educación e Ordenación Universitaria, comprobaron a efectividade do cumprimento dos requisitos esixidos na Orde do 11 de marzo de 1993.</p>
<p>Na súa virtude,</p>
<p>DISPOÑO:</p>
<p>Primeiro.-A escola, os datos da cal se mencionan a continuación, queda incluída no rexistro de escolas de música e danza.</p>
<p>Denominación específica: Estudio, escola de música.</p>
<p>Titular: Jesús Atanes López.</p>
<p>Domicilio: r/ Neira de Mosquera nº 7.</p>
<p>Localidade: Santiago de Compostela.</p>
<p>Provincia: A Coruña.</p>
<p>Segundo.-A escola de música citada queda sometida ó réxime de escolas de música e danza, segundo se establece na Orde do 11 de marzo de 1993 (DOG do 22 de abril de 1993), e á inspección académica correspondente.</p>
<p>Disposicións derradeiras</p>
<p>Primeira.-Facúltase o director xeral de Ordenación Educativa e Centros para dicta-las disposicións necesarias no desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 9 de setembro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>6839</p>

