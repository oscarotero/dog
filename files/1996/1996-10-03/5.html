---
date: '1996-10-03'
id: A522
page: 8852
number: 194
agency: CONSELLO CONSULTIVO DE GALICIA
section: IV. OPOSICIÓNS E CONCURSOS
title: >-
  Resolución do 19 de setembro de 1996 pola que se anuncia convocatoria pública
  para a provisión, polo sistema de libre designación, de tres postos de
  traballo vacantes no Consello Consultivo de Galicia.
range: Resolución
url: 'https://www.xunta.gal/dog/Publicados/1996/19961003/AnuncioA522_gl.html'
---
<p>De acordo co artigo 23 da Lei 9/1995, do 10 de novembro, do Consello Consultivo de Galicia, e 67 e 68 do seu Regulamento de organización e funcionamento, aprobado polo Decreto 287/1996, do 12 de xullo, e de conformidade co establecido no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no</p>
<p>uso das atribucións conferidas polo artigo 15.4º da mesma lei, e logo de acordo do Pleno do Consello Consultivo adoptado en sesión do 16 de setembro deste ano,</p>
<p>DISPOÑO:</p>
<p>Primeiro.-Anuncia-la convocatoria para cubrir polo sistema de libre designación, nos postos de traballo que se indican no anexo I desta resolución.</p>
<p>Segundo.-Poderán concorrer a ela tódolos funcionarios que reúnan as condicións que para os distintos postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral do Consello Consultivo de Galicia, (r/ Algalia de Abaixo, número 24, 2ª planta, Santiago de Compostela) ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do día seguinte ó da publicación desta resolución no DOG, segundo o modelo de solicitude que se inclúe no anexo II.</p>
<p>Cuarto.-Os aspirantes deberán xuntar á súa solicitude un currículum vitae e xustificar mediante certificación ou copia compulsada dos méritos que se aleguen.</p>
<p>Quinto.-De conformidade co disposto no artigo 23 da Lei 9/1995, do 10 de novembro, do Consello Consultivo de Galicia, será requisito indispensable ser funcionario da Comunidade Autónoma de Galicia á presentación da solicitude.</p>
<p>Sexto.-Esta convocatoria será resolta polo Consello Consultivo de Galicia.</p>
<p>Sétimo.-A resolución desta convocatoria farase pública no DOG e poderán declararse desertos os postos de traballo, se se considera oportuno.</p>
<p>Oitavo.-O prazo de toma de posesión será de tres días se o destino anterior radica na mesma localidade que a do novo destino ou dun mes, se radica en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución desta convocatoria no DOG.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Noveno.-Contra a presente resolución, que pon fin á vía administrativa, os interesados poderán interpoñer recurso contencioso-administrativo, ante o Tribunal Superior de Xustiza de Galicia no</p>
<p>prazo de dous meses a partir do día seguinte ó da súa publicación no Diario Oficial de Galicia, comunicándolle previamente a este Consello Consultivo a vontade de interpoñelo segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 19 de setembro de 1996.</p>
<p>José Antonio García Caridad</p>
<p>Presidente do Consello Consultivo de Galicia</p>
<p>ANEXO I</p>
<p>Código posto: 005.</p>
<p>Denominación do posto: xefe sección Habilitación.</p>
<p>Centro directivo: Consello Consultivo de Galicia.</p>
<p>Localidade: Santiago de Compostela.</p>
<p>Tipo de posto: S.</p>
<p>Corpo ou escala: xeral da Administración autonómica de Galicia.</p>
<p>Grupo: A/B/C.</p>
<p>Nivel complemento destino: 25.</p>
<p>Complemento específico: 1.147.368.</p>
<p>Código posto: 006.</p>
<p>Denominación do posto: secretario/a presidente.</p>
<p>Centro directivo: Consello Consultivo de Galicia.</p>
<p>Localidade: Santiago de Compostela.</p>
<p>Tipo de posto: N.</p>
<p>Corpo ou escala: xeral da Administración autonómica de Galicia.</p>
<p>Grupo: B/C/D.</p>
<p>Nivel complemento destino: 20.</p>
<p>Complemento específico: 590.076.</p>
<p>Formación específica: mecanografía.</p>
<p>Código posto: 007.</p>
<p>Denominación do posto: secretario/a de letrado-secretario xeral.</p>
<p>Centro directivo: Consello Consultivo de Galicia.</p>
<p>Localidade: Santiago de Compostela.</p>
<p>Tipo de posto: N.</p>
<p>Corpo ou escala: xeral da Administración autonómica de Galicia.</p>
<p>Grupo: B/C/D.</p>
<p>Nivel complemento destino: 18.</p>
<p>Complemento específico: 524.508.</p>
<p>Formación específica: mecanografía.</p>
<p>6530</p>

