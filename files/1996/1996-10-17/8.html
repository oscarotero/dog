---
date: '1996-10-17'
id: ABFA
page: 9
number: 204
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de setembro de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do complemento do convenio colectivo de industrias de carpintería e
  ebanistería.
range: Resolución
url: 'https://www.xunta.gal/dog/Publicados/1996/19961017/AnuncioABFA_gl.html'
---
<p>Visto o expediente polo que se complementa o convenio colectivo provincial de industrias de carpintería e ebanistería que tivo entrada nesta delegación provincial o día 23 de setembro de 1996 subscrito en representación da parte económica pola Asociación Provincial de Empresarios de Carpintería e Ebanistería da Coruña e da parte social por UXT, e CC.OO. o día 11 de setembro de 1996, de conformidade co disposto no artigo 90 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial acorda:</p>
<p>Primeiro.-Ordena-la súa inscrición no libro rexistro de convenios colectivos de traballo desta delegación provincial, e notificacións ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 25 de setembro de 1996.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Pola parte empresarial:</p>
<p>Cándido Hermida Campos</p>
<p>Antonio de Castro Goyanes</p>
<p>Ramón Caramés Seoane</p>
<p>Jesús Rey Barral</p>
<p>Pola parte social</p>
<p>Jesús Mª Calvo Romero (UGT)</p>
<p>Celestino Pérez Vázquez (UGT)</p>
<p>Juan Mª García Blanco (CC.OO.)</p>
<p>Santiago Huertas Pozumara (CC.OO.)</p>
<p>ACTA</p>
<p>Reunida a comisión mixta do convenio colectivo para a industria de carpintería e ebanistería, segundo o establecido no artigo 7 do citado convenio, sendo as dezaoito horas do día once de setembro de 1996, adóptase por unanimidade o seguinte acordo:</p>
<p>Que aínda que o artigo 3 do citado convenio se remite en canto a vixencia ó convenio sectorial da madeira de ámbito estatal, publicado no BOE do 20-5-1996, no ánimo da comisión negociadora estivo presente en todo momento retrotae-los efectos económicos do novo convenio ó 1-1-1996, data en que se extinguía a vixencia do convenio anterior.</p>
<p>Por todo isto e ante as dúbidas presentadas polos afectados polo convenio, esta comisión ratifícase na afirmación de que a vixencia económica do convenio se inicia o 1-1-1996 e se estenderá ata o 31-12-2000.</p>
<p>En proba de conformidade asinan esta acta os asistentes.</p>
<p>Nota: o convenio a que se refire o encabezamento afecta á provincia da Coruña.</p>
<p>7547</p>

