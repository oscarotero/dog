---
date: '1996-10-17'
id: ABEA
page: 9
number: 204
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 9 de outubro de 1996, da Dirección Xeral de Universidades e
  Investigación, pola que se fai pública a relación provisional de beneficiarios
  das accións de apoio económico ós estudiantes universitarios que se citan.
range: Resolución
url: 'https://www.xunta.gal/dog/Publicados/1996/19961017/AnuncioABEA_gl.html'
---
<p>Rematado o proceso de selección dos beneficiarios das accións de apoio económico ós estudiantes universitarios, correspondentes ós anexos I, II, IV, V, VI e VII da Orde do 9 de maio de 1996 pola que se convocan as citadas accións, (DOG nº 100, do 22 de maio), procede, atendendo a proposta elaborada pola comisión avaliadora prevista no artigo 3 da devandita orde, facer pública a relación provisional de beneficiarios de conformidade coas respectivas bases.</p>
<p>En consecuencia, esta dirección xeral,</p>
<p>RESOLVE:</p>
<p>Primeiro.-Facer pública a relación provisional de beneficiarios das accións de apoio económico ós estudiantes universitarios convocadas pola Orde do 9 de maio de 1996, (DOG do 22 de maio), que a continuación se indica:</p>
<p>-Axudas a asociacións de estudiantes das universidades galegas,(anexo I).</p>
<p>-Axudas a estudiantes das universidades galegas para a realización de viaxes culturais de carácter pedagóxico,(anexo II).</p>
<p>-Axudas complementarias ás bolsas de carácter xeral de estudios universitarios convocadas polo MEC (curso 95/96), dirixidas a estudiantes con residencia en Galicia pero que realizan estudios de carácter oficial e validez nacional nas universidades públicas de fóra de Galicia, (anexo IV).</p>
<p>-Axudas de desprazamento para a realización de prácticas recoñecidas nos plans de estudios correspondentes ás titulacións autorizadas pola Xunta de Galicia nas universidades galegas, (anexo V).</p>
<p>-Financiamento de viaxes para estadías nalgún estado membro da U.E. co obxecto de coñece-la lingua dese país, (anexo VI).</p>
<p>-Axudas complementarias do programa de acción da U.E. de mobilidade de estudiantes (Sócrates-Erasmus), (anexo VII).</p>
<p>Segundo.-As ditas relacións provisionais estarán expostas nos taboleiros de anuncios da Consellería de Educación e Ordenación Universitaria, das súas delegacións provinciais, e dos vicerrectorados de estudiantes das tres universidades de Galicia.</p>
<p>Terceiro.-Contra esta resolución poderase formular reclamación no prazo de dez (10) días, contados desde o seguinte ó da publicación desta resolución no Diario Oficial de Galicia. A reclamación presentarase no rexistro xeral da Consellería de Educación e Ordenación Universitaria ou por calquera das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 9 de outubro de 1996.</p>
<p>José Manuel Touriñán López</p>
<p>Director xeral de Universidades e Investigación</p>
<p>9607417</p>

