---
date: '1996-07-12'
id: '8392'
page: 6
number: 137
agency: 'CONSELLERÍA DE PESCA, MARISQUEO E ACUICULTURA'
section: I. DISPOSICIÓNS XERAIS
title: >-
  Resolución do 20 de xuño de 1996, da Dirección Xeral de Marisqueo e
  Acuicultura, pola que se desenvolven determinados aspectos da Orde do 29 de
  marzo de 1996 pola que se regula a expedición de licencias para practica-la
  pesca marítima de recreo dentro das augas interiores da Comunidade Autónoma de
  Galicia, e se fixan as zonas do litoral onde se poderá practica-la pesca
  submarina.
range: Resolución
url: 'https://www.xunta.gal/dog/Publicados/1996/19960712/Anuncio8392_gl.html'
---
<p>A orde do 29-3-1996 fai referencia a que as persoas que pretendan realizar pesca submarina nas zonas reservadas (Art. 12) ou inmersión en zonas prohibidas ou reservadas (Art.15) deberán notificarllo á correspondente delegación territorial da Consellería de Pesca, Marisqueo e Acuicultura, polo menos con dous días hábiles de anticipación.</p>
<p>Ante as dúbidas xurdidas polas diferentes posibilidades de interpretación dos dous artigos citados e de acordo co establecido na disposición derradeira primeira, esta dirección xeral,</p>
<p>RESOLVE:</p>
<p>1. As notificacións a que fan referencia os artigos 12 e 15 da orde citada axustaranse ó modelo recollido como anexo a esta resolución e presentaranse no rexistro da delegación territorial correspondente da Consellería de Pesca, Marisqueo e Acuicultura. Igualmente, aceptarase a notificación practicada mediante fax.</p>
<p>2. A práctica das notificacións realizarase cunha anticipación mínima de dous días hábiles, e máxima de quince días hábiles.</p>
<p>3. Con carácter xeral, a validez das notificacións será dunha semana, agás no período comprendido entre o 15 de xuño e o 15 de setembro, no que terán validez quincenal.</p>
<p>4. De acordo co establecido na Orde de 29.3.96, as notificacións recibidas nas delegacións territoriais deberánselles comunicar ás confrarías do ámbito territorial correspondente, e, ademais, á Subdirección Xeral de Protección dos Recursos e ó posto da Garda Civil da zona.</p>
<p>Santiago de Compostela, 20 de xuño de 1996.</p>
<p>Amancio Landín Jaraiz</p>
<p>Director xeral de Marisqueo e Acuicultura</p>
<p>ANEXO</p>
<p>Notificación pola que se fai saber que D./Dª ..., con DNI nº ..., con domicilio en (1) ..., R/ ... piso ... provincia de ... e nº de licencia (2) ... vai realizar</p>
<p>pesca submarina/inmersión (3) na zona (4) ... o/os días ... en horario de (5) ...</p>
<p>(Lugar, data, sinatura)</p>
<p>(1) Localidade.</p>
<p>(2) Só no caso de pesca submarina.</p>
<p>(3) Rísquese o que non proceda.</p>
<p>(4) O máis detallada posible.</p>
<p>(5) Especificar mañá ou tarde, ou ambas.</p>
<p>5376</p>

