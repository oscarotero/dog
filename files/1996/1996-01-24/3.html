---
date: '1996-01-24'
id: 2AD2
page: 623
number: 17
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de decembro de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo da empresa Sociedad Anónima de Bebidas
  Refrescantes
range: Resolución
url: 'https://www.xunta.gal/dog/Publicados/1996/19960124/Anuncio2AD2_gl.html'
---
<p>Visto o expediente do convenio colectivo para a empresa Sociedad Anónima de Bebidas Refrescantes, que tivo entrada nesta delegación provincial o día 30-11-1995, subscrito en representación da parte económica por unha representación da empresa, e da parte social, polos delegados de persoal, en data 6-10-1995. De conformidade co disposto no artigo</p>
<p>90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia (DOG).</p>
<p>Vigo, once de decembro de mil novecentos noventa e cinco.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio de empresa</p>
<p>Compañía de Bebidas Pepsico, S.A.</p>
<p>Vigo, anos 1995/1996</p>
<p>Capítulo I</p>
<p>Artigo 1º.-Ámbito territorial.</p>
<p>O presente convenio seralle aplicable ó persoal do centro de traballo de Vigo.</p>
<p>Artigo 2º.-Ámbito persoal.</p>
<p>Quedan comprendidos dentro do ámbito de aplicación do convenio os traballadores que presten servicios no centro de traballo citado e pertenzan a algunha das categorías profesionais que figuran na táboa salarial deste convenio que se inclúe no anexo I; poderán excluírse dela aqueles traballadores con grupos de tarifa que estean comprendidos entre o 1 e o 4, sempre que manifesten a súa conformidade ó respecto.</p>
<p>Artigo 3º.-Vixencia e duración.</p>
<p>O presente convenio entrará en vigor o día 1 de xaneiro de 1995, calquera que fose a data da súa sinatura polos compoñentes da comisión negociadora.</p>
<p>A súa vixencia será desde o día 1 de xaneiro de 1995 ó 31 de decembro de 1996 e quedará prorrogado tacitamente por períodos anuais sucesivos, se cun mes de antelación, polo menos, ó seu vencemento inicial ou prorrogado, non fose denunciado por algunha das partes contratantes.</p>
<p>Rematado o prazo de vixencia, seguirán rexendo as mesmas condicións aquí convidas ata a entrada en vigor dun novo convenio.</p>
<p>Artigo 4º.-Prelación de normas.</p>
<p>As normas do presente convenio regularán as relacións entre a empresa e o seu persoal con carácter</p>
<p>preferente e excluínte de calquera outro convenio de ámbito local, provincial ou nacional que puidese celebrarse e afectase a esta empresa.</p>
<p>Con carácter supletorio e no non previsto, aplicaranse as disposicións legais vixentes en cada momento.</p>
<p>Artigo 5º.-Absorción e compensación.</p>
<p>As condicións retributivas ou de calquera outra natureza que se poidan establecer no futuro por calquera clase de convenio ou disposición legal só terán eficacia e aplicaranse cando, consideradas no seu conxunto e en cómputo anual, superen as condicións deste convenio, tamén valorado no seu conxunto e en cómputo anual. En caso contrario serán abosorbidas e compensadas por estas últimas, subsistindo o convenio nos seus propios termos e sen modificación ningunha dos seus conceptos, condicións e retribucións.</p>
<p>Capítulo II</p>
<p>Organización do traballo</p>
<p>Artigo 6º.-Xeneralidades.</p>
<p>A) A teor do disposto na normativa legal, a facultade e responsabilidade de organiza-lo traballo e de dirixir e controla-la actividade laboral correspóndelle exclusivamente á dirección da empresa.</p>
<p>B) Os delegados de persoal poderán emitir informes e propostas ante a dirección da empresa en uso das súas facultades de asesoramento, orientación e proposta que lles corresponde ós representantes sindicais.</p>
<p>C) No caso de cambios de sistemas, ora afecten a toda a empresa, ora a algún departamento ou sección dela, que non modifiquen as condicións substanciais dos traballadores, a empresa respectará sempre a normativa vixente que teña que ver con estes casos.</p>
<p>Artigo 7º.-Xornada e horario de traballo.</p>
<p>A) Para o persoal que traballa a tempo, establécese unha xornada de 1.784 horas efectivas de traballo en cómputo anual, co seguinte réxime de calendario e horario:</p>
<p>a) Persoal de administración: traballará durante todo o ano de 7 a 15 horas, de luns a venres.</p>
<p>b) Persoal de administración comercial: rexerase polo horario seguinte: 10 a 15 horas e 19 a 22 horas, durante os días da semana de luns a venres, ambos inclusive.</p>
<p>B) Persoal comercial: o persoal comercial ou de distribución rexerase polo seguinte calendario laboral: durante tódolos meses do ano (xaneiro a decembro, ambos inclusive), realizará o seu traballo de luns a venres, ambos inclusive.</p>
<p>O horario polo que se rexerá o persoal de administración comercial será de 8 a 12 horas e de 16 a 20 horas, durante os días da semana de luns a venres, ambos inclusive.</p>
<p>Para o persoal comercial ou de distribución que realiza o seu traballo a tarefa, a empresa fixará a cantidade de tarefa para cada empregado, aten</p>
<p>dendo as características do traballo que se teña que realizar en cada ruta ou sector e tendo en conta, entre outros extremos, o número de visitas que se vaian realizar. Se a tarefa asignada ó traballador fose considerada por este excesiva, poderá expresarlle a súa desconformidade ó seu xefe inmediato. De non estar de acordo coa resolución que lle dea aquel á controversia, poderá recorrer por si ou a través dos seus representantes sindicais á dirección da empresa, que dentro do prazo de 10 días, despois de coñece-la reclamación formulada e feitas as investigacións correspondentes, resolverá oídos os delegados de persoal.</p>
<p>Contra a decisión da empresa, o traballador afectado poderá recorrer perante o organismo laboral competente, sen prexuízo de continuar observando as instruccións recibidas, ata que se resolva definitivamente o que proceda.</p>
<p>A remuneración da tarefa estará composta de dúas partes: unha corresponderá coa remuneración establecida no presente convenio para a súa categoría profesional; a outra, baixo a denominación de comisións, servirá para retribuí-la forma en que se desenvolva a tarefa e os desfases de tempo en cómputo anual, que puidese resultar na realización normal da tarefa asignada.</p>
<p>Para os efectos de regularización da xornada e ademais dos correspondentes festivos de carácter nacional e local, consideraranse adicionalmente inhábiles os seguintes:</p>
<p>a) Ano 1995: 22 e 29 de decembro e 13 de outubro, coa condición e o acordo de adiantar en datas anteriores os traballos correspondentes.</p>
<p>b) Ano 1996: 24 e 31 de decembro e 31 de outubro coa mesma condición có establecido para o ano 1995.</p>
<p>Artigo 8º.-Traballos de categoría superior.</p>
<p>1. O traballador que realice funcións de categoría superior ás que correspondan á categoría profesional que tivese recoñecida, por un período superior a 6 meses durante 1 ano ou 8 meses durante 2 anos, pode reclamar ante a dirección da empresa a clasificación profesional adecuada.</p>
<p>2. Contra a negativa da empresa e logo de informe do comité ou, se é o caso, dos delegados de persoal, pode reclamar ante a xurisdicción competente.</p>
<p>3. Cando desempeñe funcións de categoría superior pero no proceda legal ou convencionalmente o ascenso, o traballador terá dereito á diferencia retributiva entre a categoría asignada e a función que efectivamente realice.</p>
<p>Artigo 9º.-Traballos de categoría inferior.</p>
<p>Se por necesidade perentorias ou imprevisibles da actividade productiva, o empresario precisase destinar un traballador a tarefas correspondentes á categoría inferior á súa, só poderá facelo polo tempo imprescindible, manténdolle a retribución e demais dereitos derivados da súa categoría profesional e comunicóndollelo ós representantes legais dos traballadores.</p>
<p>Capítulo III</p>
<p>Clasificación de persoal</p>
<p>Artigo 10º.-Categorías profesionais.</p>
<p>A empresa comporase dos seguintes departamentos e categorías profesionais:</p>
<p>A) Persoal técnico: titulados (de grao superior ou medio). Encargado xeral ou xefe de departamento, encargado de sección e encargado de grupo.</p>
<p>B) Persoal administrativo: oficial de 1ª, oficial de 2ª, auxiliar e aspirante.</p>
<p>C) Persoal comercial ou de distribución: oficial de 1ª, oficial de 2ª, candidato, axudante e peón.</p>
<p>D) Persoal de fabricación e servicios: xefe de equipo, oficial de 1ª, oficial de 2ª, axudante e peón.</p>
<p>E) Persoal subalterno: ordenanza, porteiros, vixilantes, persoal de limpeza e similares.</p>
<p>As categorías profesionais consignadas e enumeradas, así como os departamentos especificados no presente convenio, son simplemente enunciativos e non supoñen a obriga de te-la existencia total dos departamentos mencionados e cubrir tódalas prazas que neles se indican, se a necesidade e o volume da empresa non o require.</p>
<p>En canto ás súas funcións e cometidos, seguirase o disposto no artigo 6 da ordenanza laboral para as industrias de bebidas refrescantes.</p>
<p>Artigo 11º.-Concurso-oposición.</p>
<p>Nos casos en que para a provisión de vacantes ou novos postos sexa necesario o concurso oposición, este desenvolverase conforme a normativa establecida no artigo 9 da ordenanza.</p>
<p>Artigo 12º.-Revisión de cadro de persoal.</p>
<p>A empresa comprométese a estudiar cada ano as posibles propostas que con respecto á clasificación do persoal poden realiza-los traballadores en por si ou a través dos seus respectivos representantes sindicais.</p>
<p>Capítulo IV</p>
<p>Ingresos, período de proba e cesamentos</p>
<p>Artigo 13º.-Ingresos.</p>
<p>Establécese con carácter xeral que a idade mínima para ingresar na empresa é a de 18 anos, sen prexuízo da posibilidade excepcional de contratación de maiores de 16 anos, coas limitacións legais establecidas para estes casos.</p>
<p>A contratación de traballadores realizarase con cumprimento das normas legais establecidas en materia de emprego e constará por escrito coa entrega da correspondente copia ó traballador.</p>
<p>Terán preferencia os traballadores que como eventuais, interinos, para obra ou servicio determinado e temporeiro ou de campaña, lle prestasen os seus servicios á empresa dentro dos 12 meses inmediatamente anteriores, non causasen baixa voluntaria nel, a non ser que tal baixa voluntaria se producise na data anunciada polo interesado a subscribi-lo seu contrato e a dita data fose aceptada pola empresa, ni fosen causa de despedimento procedente.</p>
<p>A preferencia entenderase por rigorosa orde de antigüidade entre os de igual categoría e posto de traballo, respectándose durante o prazo de 3 días naturais a partir do seguinte en que formulase a petición na oficina de emprego.</p>
<p>Así mesmo, establécese, en caso de igualdade entre os solicitantes, un criterio de preferencia a favor dos fillos dos traballadores fixos da empresa, xa se encontren en activo, xubilados ou que falecesen, sempre que cumpran tódolos requisitos legais e se atopen debidamente inscritos na oficina de colocación.</p>
<p>Artigo 14º.-Período de proba.</p>
<p>O ingreso de persoal entenderase como provisional ata rematado o período de proba, que será de:</p>
<p>-14 días laborables para os traballadores non cualificados.</p>
<p>-5 meses para técnicos titulados.</p>
<p>-2 meses para os demais traballadores.</p>
<p>A situación de incapacidade laboral transitoria que afecte o traballador durante o período de proba interrompe o seu cómputo.</p>
<p>Transcorrido o período de proba sen que se producise desistimento por calquera das partes, o traballador pasa a ser fixo, eventual, interino de temporada ou de calquera outra modalidade establecida e autorizada pola lei.</p>
<p>Os períodos de proba anteriormente sinalados aplicaranse tamén para os casos de ascensos.</p>
<p>Artigo 15º.-Cesamentos.</p>
<p>No caso de que un traballador queira cesar no seu posto de traballo, terá que notificarllo por escrito á empresa cunha antelación de 14 días, con desconto, en caso contrario, dos días que baixasen dos indicados.</p>
<p>Capítulo V</p>
<p>Horas extraordinarias, vacacións e licencias</p>
<p>Artigo 16º.-Horas extraordinarias.</p>
<p>Para o persoal que traballe a tempo, terá a consideración de horas extraordinarias cada hora de traballo que se realice sobre a duración máxima da semana ordinaria de traballo e aboaranse conforme a táboa de horas extras, segundo anexo III.</p>
<p>Non se terá en conta para o cómputo o número máximo de horas extras autorizadas, o exceso das traballadas para previr ou reparar sinistros ou outros danos extraordinarios.</p>
<p>A iniciativa no traballo en horas extraordinarias correspóndelle á empresa e a libre aceptación ou denegación, ó traballador.</p>
<p>Durante a vixencia do presente convenio, os traballadores que realizasen horas extraordinarias serán dentro dos límites legais.</p>
<p>Artigo 17º.-Vacacións.</p>
<p>Durante a vixencia do presente convenio, fíxase un período de vacacións anuais retribuídas de 30 días naturais en 1995 e 31 días naturais en 1996, ou parte proporcional que corresponda, en caso de</p>
<p>non levar traballando na empresa o ano necesario para o desfrute pleno do seu dereito.</p>
<p>O período de vacacións, tendo en conta o carácter estacional do noso sector, non poderá ser desfrutado dentro dos meses de campaña. Non obstante, de acordo a empresa e os seus traballadores, estes desfrutarán as súas vacacións utilizando os 12 meses do ano. Establécese que para o seu cumprimento se dividan as vacacións en dúas épocas, de forma que se desfruten 14 días en tempada estival e 17 días no resto do ano. Este desfrute faríao unha persoa de cada sección e en sentido rotativo para cada un dos anos. No ano 1996 establécese o desfrute adicional dun día de libre disposición.</p>
<p>Durante o período de vacacións a retribución que van percibi-los traballadores pertencentes á sección comercial estará constituída polo soldo, plus extrasalarial, antigüidade e o 100% das comisións por vendas que perciba durante este período a persoa que os substitúe na súa ruta ou traballo habitual.</p>
<p>Artigo 18º.-Licencias e permisos retribuídos.</p>
<p>O persoal afectado polo presente convenio terá dereito a solicita-la licencia:</p>
<p>A) Con percibo de soldo de convenio e plus extrasalarial, logo de llo comunicar á empresa, coa antelación abonda, en calquera dos casos seguintes:</p>
<p>a) Por matrimonio do traballador: 17 días naturais.</p>
<p>b) Por falecemento do cónxuxe, pais, pais políticos, fillos, irmáns e irmáns políticos: 4 días naturais.</p>
<p>Por avós, avós políticos e netos: 2 días naturais.</p>
<p>c) Por falecemento de tíos e tíos políticos: 1 día natural.</p>
<p>d) Por voda de irmáns, irmáns políticos, pais e fillos: 1 día natural.</p>
<p>e) Por parto de esposa: 4 días naturais.</p>
<p>f) Por cambio de domicilio habitual: 2 días naturais.</p>
<p>g) Por enfermidade grave, intervención cirúrxica ou hospitalización do cónxuxe, pais, pais políticos, fillos, fillos políticos, irmáns, irmáns políticos: 4 días naturais.</p>
<p>En caso de avós e netos: 2 días naturais.</p>
<p>h) Por parto de fillas, fillas políticas: 1 día natural.</p>
<p>Con carácter supletorio e no non previsto aplicarase o disposto nos artigos 37 e 48 do Estatuto dos traballadores e demais disposicións legais que sobre esta materia estean vixentes en cada momento.</p>
<p>Se os feitos a que se refiren os apartados b), c) e g) ocorresen noutra provincia e concorresen circunstancias excepecionais, a empresa poderá amplia-las citadas licencias segundo casos, ata 7 días naturais.</p>
<p>As licencias anteriormente sinaladas establécense especificamente para as circunstancias que se expresa e deberán ser desfrutadas no momento en que se producen as ditas circunstancias, sen que en ningún caso poidan ser alegadas noutra ocasión con cargo a elas.</p>
<p>Artigo 19º.-Execedencias.</p>
<p>1. A excedencia poderá ser voluntaria ou forzosa. A forzosa, que dará dereito á conservación do posto e ó cómputo da antigüidade da súa vixencia, concederase pola designación ou elección para un cargo público que imposibilite a asistencia ó traballo. O reintegro deberá ser solicitado dentro do mes seguinte ó cesamento no cargo público.</p>
<p>2. O traballador con polo menos unha antigüidade na empresa dun ano ten dereito a que se lle recoñeza a posibilidade de situarse en excedencia voluntaria por un prazo non menor de dous anos e non maior de cinco. Este dereito só poderá ser exercitado outra vez polo mesmo traballador se transcorreron 4 anos desde o final da anterior excedencia.</p>
<p>3. Os traballadores terán dereito a un período de excedencia, non superior a tres anos, para atende-lo coidado de cada fillo, contados desde a data de nacemento deste.</p>
<p>Os sucesivos fillos darán dereito a un novo período de excedencia que, se é o caso, porá fin ó que se viñese desfrutando.</p>
<p>Cando o pai e a nai traballen, só un deles poderá exercer este dereito.</p>
<p>4. Así mesmo, poderán solicita-lo seu paso a esta situación de excedencia na empresa os traballadores que exerzan funcións sindicais de ámbito provincial ou superior, mentres dure o exercicio do seu cargo representativo.</p>
<p>5. O traballador excedente conserva só un dereito preferente ó reingreso nas vacantes de igual ou similar categoría á súa que houbese ou se producise na empresa.</p>
<p>6. A situación de excedencia poderá entenderse a outros supostos colectivamente acordado, co réxime e os efectos que alí se provexan.</p>
<p>Artigo 20º.-Traslados.</p>
<p>O traslado dun traballador desde o seu centro de traballo na empresa a outro distinto poderá realizarse por solicitude do interesado, por necesidades do servicio ou por mutuo acordo entre traballador e a empresa.</p>
<p>Cando o traslado, logo de aceptación por parte da empresa, se efectúe por solicitude do interesado, aquela poderá modifica-la categoría e retribución se fose a nivel inferior no novo posto. O traslado deste caso non dará dereito a indemnización ningunha por gastos que o cambio de residencia orixine.</p>
<p>En canto ós traslados por mutuo acordo e os forzosos, ámbalas partes deberán aterse ó que ordene a normativa vixente ó respecto.</p>
<p>Capítulo VI</p>
<p>Disposicións sindicais</p>
<p>Artigo 21º.-Afiliación sindical.</p>
<p>A empresa respectará o dereito ó traballador para a súa libre afiliación sindical e non establecerá discriminación pola súa militancia sindical nin pola expresión da súa ideoloxía política ou sindical.</p>
<p>Artigo 22º.-Dereitos e garantías sindicais.</p>
<p>Os delegados de persoal ostentarán a representación dos traballadores da empresa.</p>
<p>Os delegados de persoal desfrutarán dun máximo de 18 horas mensuais para o exercicio dos seus cargos. Estas horas mensuais que lles correspondan ós representantes sindicais poderán superarse nos meses en que sexa preciso, tomándoas das non utilizadas no mes anterior ou anticipándoas a conta do mes próximo.</p>
<p>Esta acumulación non poderá facerse conxuntamente por máis dun tercio dos membros do comité e en ningún caso nos meses de xuño, xullo e agosto.</p>
<p>As ausencias ó traballo por motivos sindicais con cargo ó crédito de horas polos ditos motivos deberán serlle comunicadas á empresa coa suficiente antelación, con presentación posterior de xustificante da ocupación sindical das horas desfrutadas.</p>
<p>En canto a garantías sindicais, ámbalas partes rexeranse nesta materia polo que en cada momento determinen as normas e disposicións legais.</p>
<p>Establécense cinco horas anuais para a celebración de asembleas para tratar asuntos que afecten os intereses laborais dos traballadores.</p>
<p>Artigo 23º.-Funcións dos delegados de persoal.</p>
<p>Os delegados de persoal no ámbito da súa competencia terán as seguintes funcións:</p>
<p>a) Recadar información nos casos de desconformidade do traballador coa liquidación que se lle practique no suposto de cesamento.</p>
<p>b) Solicitar información sobre as liquidacións da Seguridade Social presentadas pola empresa.</p>
<p>c) Dispoñer dun lugar para reunións e un taboleiro de anuncios.</p>
<p>d) Normas establecidas polo Estatuto dos traballadores segundo o artigo 64.</p>
<p>Capítulo VII</p>
<p>Réxime económico</p>
<p>Artigo 24º.-Salarios.</p>
<p>Ano 1995:</p>
<p>Os salarios que rexerán durante o presente ano son os que figuran no anexo I deste convenio.</p>
<p>Ano 1996:</p>
<p>Persoal que percibe comisións: os salarios para o ano 1996 serán os que resulten de lles aplicar ós valores de 1995 un incremento de 0,5 puntos sobre o Índice Nacional de Prezos de Consumo rexistrado en 1995, segundo os datos do Instituto Nacional de Estatística.</p>
<p>A distribución farase da seguinte forma: o 50% do díxito resultante (IPC'95 + 0,5) será a porcentaxe que se vai incrementar automaticamente nos conceptos fixos, e o resto ata acada-la porcentaxe de aumento total convido pasará a incrementa-las correspondentes táboas de comisións.</p>
<p>Persoal sen comisións: incremento igual de 0,5 puntos sobre o IPC de 1995.</p>
<p>A distribución farase incrementando tódolos conceptos no díxito resultante, agás a antigüidade, que se incrementará nun 2,5% máximo, aplicándose a diferencia, se existise, ó concepto soldo.</p>
<p>Artigo 25º.-Antigüidade.</p>
<p>Persoal incorporado antes de 1-1-1995: os traballadores desfrutarán de aumentos periódicos nos seus haberes na contía e forma seguintes:</p>
<p>-Ós 2 anos de servicio na empresa: 5%.</p>
<p>-Ós 4 anos de servicio na empresa: 10%.</p>
<p>-Ós 7 anos de servicio na empresa: 16%.</p>
<p>-Ós 10 anos de servicio na empresa: 22%.</p>
<p>-Ós 13 anos de servicio na empresa: 28%.</p>
<p>-Ós 16 anos de servicio na empresa: 34%.</p>
<p>-Ós 19 anos de servicio na empresa: 40%.</p>
<p>-Ós 22 anos de servicio na empresa: 46%.</p>
<p>-Ós 25 anos de servicio na empresa: 52%.</p>
<p>Persoal incorporado a partir do 1-1-1995: terán dereito a aumentos periódicos nos seus haberes consistentes en cinco quinquenios do 6% cada un.</p>
<p>A base para o cálculo das súas percepcións para este concepto estará consituída polas cantidades que figuran no anexo I e detalladas como base antigüidade.</p>
<p>Para o cómputo da antigüidade terase en conta todo o tempo de servicio na empresa, considerándose como efectivamente traballados días ou meses en que se percibise un salario ou remuneración, ben por servicios prestados ou en vacacións e licencias retribuídas e os períodos de baixa por enfermidade ou accidente de traballo. Así mesmo, serán computables o tempo de excedencia forzosa por nomeamento para cargo político ou sindical e a prestación do servicio militar obrigatorio ou realizado de forma voluntaria.</p>
<p>Computarase a antigüidade, en razón ós anos e servicios prestados á empresa, calculándose, xa que logo, o tempo prestado durante o período de proba e como temporeiro, eventual interino ou contratado para obras ou servicios determinados cando un productor así contratado pasase a ocupar unha praza como fixo.</p>
<p>Os aumentos periódicos comezarán a devengarse a partir do día 1 do mes en que se cumpra cada un dos períodos computables.</p>
<p>Artigo 26º.-Plus extrasalarial.</p>
<p>Aboaráselle a todo o persoal na contía mensual que figura no anexo I deste convenio, pagadoiro en 15,5 mensualidades que corresponden a 12 pagas do ano, así como gratificacións extraordinarias de xullo, Nadal, beneficios e 15 días de paga de vacacións establecidas no artigo seguinte.</p>
<p>O plus extrasalarial percibirase por mes efectivamente traballado, considerándose para estes efectos como tales o mes de vacacións regulamentarias e as licencias retribuídas no artigo 18º deste convenio.</p>
<p>Artigo 27º.-Gratificacións extraordinarias.</p>
<p>Aboaranse as seguintes:</p>
<p>-Paga de xullo.</p>
<p>-Paga de Nadal.</p>
<p>-Paga de beneficios (aboable no mes de xaneiro do ano seguinte).</p>
<p>A contía de cada unha delas será o equivalente a unha mensualidade do soldo do convenio, máis antigüidade e plus extrasalarial, se ben por acordo cos traballadores se percibirán rateadas nos doce meses do ano.</p>
<p>Artigo 28º.-Paga de vacacións.</p>
<p>Tódolos traballadores percibirán unha bolsa de vacacións equivalente a 15 días de soldo de convenio máis antigüidade e a parte proporcional do plus extrasalarial.</p>
<p>Igual cás gratificacións extraordinarias, percibirase rateada en 12 meses.</p>
<p>Artigo 29º.-Nocturnidade.</p>
<p>O persoal que traballe entre as 22 e as 6 horas percibirá un suplemento de traballo nocturno, equivalente ó 30% do seu salario ordinario, distinguíndose os seguintes puntos:</p>
<p>1. Quen traballe dentro dos indicados límites de tempo que non exceda de 4 horas percibirá a bonificación soamente sobre as horas traballadas.</p>
<p>2. Se as horas traballadas neste período exceden de 4 horas, a bonificación que se establece percibirase polo total da xornada traballada.</p>
<p>Deste suplemento exceptúanse aqueles traballos que pola súa natureza teñen que se realizar de noite.</p>
<p>Artigo 30º.-Horas extraordinarias.</p>
<p>As horas extraordinarias realizadas polo persoal aboaranse ós importes establecidos no anexo III deste convenio.</p>
<p>Artigo 31º.-Comisións persoal comercial.</p>
<p>O importe das comisións sobre caixas brutas correspondentes ó persoal comercial é o resultante da aplicación das escalas e prezos por caixa que figuran como anexo II a este convenio.</p>
<p>Artigo 32º.-Enfermidade e accidente. Indemnización económica complementaria.</p>
<p>No caso de baixa dun traballador, por causa de ILT (incapacidade laboral transitoria) por enfermidade común ou accidente non laboral, a empresa aboaralle as cantidades necesarias ata completar o 100% das súas percepcións fixas que rixan para a súa categoría profesional, se esta fose a primeira baixa do ano. Se se producise a segunda baixa do ano, na mesma persoa aboarase ata completa-lo 90% das súas percepcións fixas que rexan para a súa categoría profesional durante os dez primeiros días de cada proceso e ata o 100% das súas percepcións fixas a partir do décimo primeiro da baixa, resarcíndose a empresa das devolucións que efectúe o organismo da Seguridade Social correspondente, esixindo os documentos necesarios que acrediten a iniciación da súa situación, os partes de confirmación e o posterior recobramento.</p>
<p>Exceptúanse do réxime anterior os casos de intervención cirúrxica, hospitalización ou enfermidade crónica dictaminada por facultativo na que a empresa aboará ata o 100% das súas percepcións fixas desde o primeiro día, igual ca nos períodos de ILT por accidente laboral.</p>
<p>Artigo 33º.-Axudas de custo.</p>
<p>Os traballadores que mediante orde expresa da empresa e para realizaren traballos por conta dela se vexan obrigados a trasladarse accidentalmente a localidade distinta á da súa residencia, con desprazamentos a lugares distintos dos do seu centro de traballo, que imposibiliten o seu regreso normal, obrigándose a efectuar comida fóra do seu domicilio ou ter necesidade de tomar aloxamento, terá dereito ás seguintes percepcións:</p>
<p>-Almorzo: 510.</p>
<p>-Comida: 1.900.</p>
<p>-Cea: 1.900.</p>
<p>-Aloxamento: 2.000.</p>
<p>Non se consideran traslados accidentais os desprazamentos do persoal de distribución ou comercial que realizan para o cumprimento das súas funcións sempre que non sexa preciso pernoctar fóra dos seus domicilio.</p>
<p>Artigo 34º.-Axuda de comida.</p>
<p>Establécese para o persoal de distribución ou comercial que no transcurso do seu traballo deba efectua-la súa comida en ruta, consistente en 1.150 pts./día de traballo.</p>
<p>Artigo 35º.-Seguro voluntario da empresa.</p>
<p>A empresa comprométese a satisfacerlle á correspondente compañía de seguros as primas necesarias e previstas na póliza subscrita con ela, para que esta se obrigue a satisfacerlles ós traballadores ou beneficiarios, se é o caso, os seguintes capitais:</p>
<table><tbody><tr><td></td></tr>
<tr><td>Concepto</td><td>Persoal solteiro,
divorciado sen
fillos
e viúvo sen fillos</td><td>Persoal casado sen
fillos ou viúvo con
fillos, divorciados e
solteiros con fillos</td><td>Persoal casado
con fillos</td></tr>
<tr><td></td></tr>
</tbody></table>
<table><tbody><tr><td>Falecemento, incapacidade profesional total e permanentemente e incapacidade absoluta permanente</td><td>500.000</td><td>1.000.000</td><td>1.500.000</td></tr>
<tr><td></td></tr>
<tr><td>Falecemento por accidente</td><td>1.000.000</td><td>2.000.000</td><td>3.000.000</td></tr>
<tr><td></td></tr>
<tr><td>Falecemento por accidente de circulación</td><td>1.500.000</td><td>3.000.000</td><td>4.500.000</td></tr>
<tr><td></td></tr></tbody></table>
<p>Artigo 36º.-Beneficios sociais.</p>
<p>A empresa concederalles ós seus traballadores as asignacións seguintes, logo da oportuna xustificación:</p>
<p>-Por matrimonio: 9.365 ptas.</p>
<p>-Por cada fillo que naza: 5.307 ptas.</p>
<p>-Por fillo subnormal, diminuído físico, ademais das prestacións á Seguridade Social: 6.500 ptas./mes</p>
<p>Artigo 37º.-Axuda de calzado.</p>
<p>O persoal comercial e de distribución terá dereito, en concepto de axuda de calzado, a unha asignación</p>
<p>de 3.300 ptas. semestrais, condicionado a que se use calzado de cor escura.</p>
<p>Artigo 38º.-Caixa de producto.</p>
<p>Durante a vixencia deste convenio, os traballadores en cadro de persoal terán un descanso do 40% en tódalas caixas de producto que adquiran nos seus respectivos centros de traballo.</p>
<p>Artigo 39º.-Prima de asistencia.</p>
<p>Os traballadores procedentes da antiga fábrica que viñesen percibindo prima de asistencia, aboada por día efectivamente traballado, seguirán a ter dereito á súa percepción en concepto de retribución «ad personam» e de forma individualizada.</p>
<p>O seu importe para o ano 1995 establécese en 9.360 ptas./mes.</p>
<p>Artigo 40º.-Prima incentivo.</p>
<p>O persoal con categoría de auxiliar administrativo percibirá unha prima de 5.200 ptas. mensuais durante a vixencia do presente convenio, por día efectivamente traballado ou a parte proporcional ós días traballados no mes.</p>
<p>Capítulo VIII</p>
<p>Disposicións varias</p>
<p>Artigo 41º.-Carné de conducir e multas.</p>
<p>En caso de suspensión do carné de conducir do traballador, a empresa procurará facilitarlle ó traballador afectado outro posto de traballo, percibindo neste as retribucións propias del.</p>
<p>As multas imputables a culpa do traballador serán aboadas por este. En caso contrario pagaraas a empresa, que se fará tamén responsable das orixinadas por exceso de carga dos vehículos e polo número excesivo de viaxeiros que teñan a condición de seren persoal de servicio da empresa.</p>
<p>Artigo 42º.-Roupa de traballo.</p>
<p>A empresa facilitaralle anualmente ó persoal de vendas unha chaqueta, dúas camisas, dous pantalóns e un anorak cada dous anos, que se entregarán no mes de maio.</p>
<p>Quedará á discreción dos encargados das seccións prover dalgunha peza suplementaria de traballo, á parte das sinaladas, segundo as circunstancias que puidesen presentarse e en caso de necesidade xustificada.</p>
<p>Artigo 43º.-Medidas disciplinarias.</p>
<p>No caso de imposición de sancións por parte da empresa, estas seranlle comunicadas por escrito ó traballador, dando conta posterior e simultaneamente en caso de sancións por faltas graves e moi graves ó comité de empresa.</p>
<p>A valoración das faltas e as correspondentes sancións impostas pola dirección da empresa serán sempre revisables ante a xurisdicción competente conforme o establecido no Estatuto dos traballadores.</p>
<p>Cando o traballador sexa requirido pola dirección da empresa para tratar temas relacionados co réxime</p>
<p>dir acompañado dun dos seus respectivos representantes sindicais.</p>
<p>Artigo 44º.-Comisión paritaria.</p>
<p>Para efectos de seguimento, cumprimento ou interpretación das cláusulas deste convenio, contitúese unha comisión paritaria, a intervención da cal terá carácter previo a calquera reclamación ou recurso que puidese formularse de forma oficial en calquera instancia, composta por dous representantes de entre os delegados de persoal e por dous designados pola empresa.</p>
<p>Artigo 45º.-Quebrantamento de moeda.</p>
<p>O persoal comercial distribuidor a cargo de ruta que en cumprimento da súa función manexe diñeiro efectivo, polo concepto de quebrantamento de moeda, recibirá a cantidade de 1.303 ptas. por mes e ruta; o seu aboamento farase por meses e días de traballo efectivo.</p>
<p>Artigo 46º.-Capacidade diminuída.</p>
<p>A empresa procurará asignar a aqueles traballadores que por accidente de traballo ou enfermidade sufran a diminución das súas facultades físicas ou intelectuais e non tivesen recoñenida incapacidade permanente total, incapacidade permanente absoluta e gran invalidez, un posto de traballo máis apto ás súas condicións, sempre que medie en tal sentido informe favorable do facultativo.</p>
<p>En tal caso, pasarán a ocupa-lo dito novo posto coa categoría e retribucións propias del.</p>
<p>Se non fose posible asignarlle ese posto, terán preferencia para ocupalo sobre calquera outro alleo á empresa cando haxa que cubrir unha vacante.</p>
<p>Artigo 47º.-Liquidacións e control sindical.</p>
<p>A empresa comprométese a aceptar plenamente todo o que a lei determine no referente a ámbolos temas.</p>
<p>E para que así conste e en proba de conformidade con todo o anteriormente establecido, asinan o presente convenio de empresa e os anexos I, II, e III que citan dentro do articulado del, no lugar e data do encabezamento.</p>
<p>ANEXO I</p>
<p>SALARIOS</p>
<p>(Vixencia desde o 1-1-1995 ó 31-12-1995)</p>
<table><tbody><tr><td></td></tr>
<tr><td></td><td>Soldo
convenio</td><td>Plus
extrasalarial</td><td>Base
antigüidade</td></tr>
<tr><td></td></tr>
</tbody></table>
<table><tbody><tr><td>Administración</td></tr>
<tr><td></td></tr>
<tr><td>Oficial 1ª</td><td>163.710</td><td>19.378</td><td>141.061</td></tr>
<tr><td>Oficial 2ª</td><td>148.721</td><td>19.837</td><td>128.153</td></tr>
<tr><td>Auxiliar Administración</td><td>128.438</td><td>13.883</td><td>110.468</td></tr>
<tr><td></td></tr>
<tr><td>Comercial</td></tr>
<tr><td></td></tr>
<tr><td>Xefe de depósito</td><td>202.337</td><td>26.458</td><td>174.358</td></tr>
<tr><td>Xefe de grupo</td><td>188.640</td><td>28.817</td><td>162.554</td></tr>
<tr><td>Vendedor e distribuidor</td><td>118.522</td><td>18.103</td><td>104.125</td></tr>
<tr><td>Candidato</td><td>112.030</td><td>19.690</td><td>98.417</td></tr>
<tr><td>Axudante vendedor e peón</td><td>101.537</td><td>12.986</td><td>89.201</td></tr>
<tr><td>Oficial 1ª</td><td>136.445</td><td>17.959</td><td>117.355</td></tr>
<tr><td>Oficial 1ª servicio técnico</td><td>158.158</td><td>19.315</td><td>136.286</td></tr>
<tr><td></td></tr></tbody></table>
<p>ANEXO II</p>
<p>TÁBOA DE COMISIÓNS</p>
<p>Ruta 1</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.000</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.001-4.000</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.001-5.000</td><td>14,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>5.001-6.000</td><td>16,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>6.001-+</td><td>18,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 2</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.501-5.000</td><td>12,25</td><td>Cobro desde a primeira caixa</td></tr>
<tr><td></td></tr>
<tr><td>C</td><td>5.001-7.000</td><td>14,25</td><td>Cobro desde a primeira caixa</td></tr>
<tr><td></td></tr>
<tr><td>D</td><td>7.001-8.500</td><td>16,25</td><td>Cobro desde a primeira caixa</td></tr>
<tr><td></td></tr>
<tr><td>E</td><td>8.501-+</td><td>18,25</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 3</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.000</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.001-4.500</td><td>13,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.501-6.000</td><td>14,50</td><td>Cobro desde a primeira caixa</td></tr>
<tr><td></td></tr>
<tr><td>D</td><td>6.001-7.500</td><td>16,50</td><td>Cobro desde a primeira caixa</td></tr>
<tr><td></td></tr>
<tr><td>E</td><td>7.501-+</td><td>18,50</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 4</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.501-4.500</td><td>12,50</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.501-6.000</td><td>14,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>6.001-7.500</td><td>16,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>7.501-+</td><td>18,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 5</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>2.000</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>2.001-3.000</td><td>13,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>3.001-4.000</td><td>15,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>4.001-6.000</td><td>17,00</td><td>Cobro desde a primeira caixa</td></tr>
</tbody></table>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>E</td><td>6.001-+</td><td>19,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 6</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.501-5.000</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>5.001-7.000</td><td>14,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>7.001-8.500</td><td>16,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>8.501-+</td><td>18,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 7</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>3.000</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>3.001-4.500</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.501-6.000</td><td>13,50</td><td>Cobro desde a primeira caixa</td></tr>
<tr><td></td></tr>
<tr><td>D</td><td>6.001-7.500</td><td>15,50</td><td>Cobro desde a primeira caixa</td></tr>
<tr><td></td></tr>
<tr><td>E</td><td>7.501-+</td><td>17,50</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 16</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>2.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>2.501-4.000</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.001-5.500</td><td>13,50</td><td>Cobro desde a primeira caixa</td></tr>
<tr><td></td></tr>
<tr><td>D</td><td>5.501-7.000</td><td>15,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>7.001-+</td><td>17,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 17</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>1.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>1.501-3.500</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>3.501-5.000</td><td>13,75</td><td>Cobro desde a primeira caixa</td></tr>
<tr><td></td></tr>
<tr><td>D</td><td>5.001-6.500</td><td>15,75</td><td>Cobro desde a primeira caixa</td></tr>
<tr><td></td></tr>
<tr><td>E</td><td>6.501-+</td><td>17,75</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 18</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>1.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>1.501-3.500</td><td>12,25</td><td>Cobro desde a primeira caixa</td></tr>
<tr><td></td></tr>
<tr><td>C</td><td>3.501-5.000</td><td>14,25</td><td>Cobro desde a primeira caixa</td></tr>
<tr><td></td></tr>
<tr><td>D</td><td>5.001-6.500</td><td>16,25</td><td>Cobro desde a primeira caixa</td></tr>
<tr><td></td></tr>
<tr><td>E</td><td>6.501-+</td><td>18,25</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 19</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>2.500</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>2.501-4.000</td><td>12,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>4.001-5.500</td><td>14,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>5.501-7.000</td><td>16,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>7.001-+</td><td>18,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 20</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>4.000</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>4.001-6.000</td><td>11,50</td><td>Cobro desde a primeira caixa</td></tr>
<tr><td></td></tr>
<tr><td>C</td><td>6.001-7.500</td><td>13,00</td><td>Cobro desde a primeira caixa</td></tr>
<tr><td></td></tr>
<tr><td>D</td><td>7.501-9.000</td><td>15,00</td><td>Cobro desde a primeira caixa</td></tr>
<tr><td></td></tr>
<tr><td>E</td><td>9.001-+</td><td>17,00</td><td>Cobro desde a primeira caixa</td></tr>
<tr><td></td></tr></tbody></table>
<p>Ruta 21</p>
<table><tbody><tr><td></td></tr>
<tr><td>Tramo</td><td>Nº de caixas mes</td><td>Pesetas</td><td>Funcionamento</td></tr>
<tr><td></td></tr>
</tbody></table>
<table><tbody><tr><td>A</td><td>1.700</td><td>0</td><td>Non cobra comisión</td></tr>
<tr><td></td></tr>
<tr><td>B</td><td>1.701-2.500</td><td>13,00</td><td>Cobro desde a primeira caixa</td></tr>
<tr><td></td></tr>
<tr><td>C</td><td>2.501-4.000</td><td>15,50</td><td>Cobro desde a primeira caixa</td></tr>
<tr><td></td></tr>
<tr><td>D</td><td>4.001-5.000</td><td>17,50</td><td>Cobro desde a primeira caixa</td></tr>
<tr><td></td></tr>
<tr><td>E</td><td>5.001-+</td><td>19,50</td><td>Cobro desde a primeira caixa</td></tr>
<tr><td></td></tr></tbody></table>
<p>ANEXO III</p>
<p>CADRO VALOR HORAS EXTRAORDINARIAS</p>
<table><tbody><tr><td></td></tr>
<tr><td></td><td>% Antigüidade</td><td>Importe/Hora</td></tr>
<tr><td></td></tr>
</tbody></table>
<table><tbody><tr><td></td><td>-</td><td>2.368</td></tr>
<tr><td></td><td>5</td><td>2.450</td></tr>
<tr><td></td><td>10</td><td>2.533</td></tr>
<tr><td></td><td>16</td><td>2.634</td></tr>
<tr><td>Oficial 1ª Admón.</td><td>22</td><td>2.735</td></tr>
<tr><td></td><td>28</td><td>2.836</td></tr>
<tr><td></td><td>34</td><td>2.936</td></tr>
<tr><td></td><td>40</td><td>3.034</td></tr>
<tr><td></td><td>46</td><td>3.134</td></tr>
<tr><td></td><td>52</td><td>3.233</td></tr>
<tr><td></td></tr>
<tr><td></td><td>-</td><td>2.199</td></tr>
<tr><td></td><td>5</td><td>2.274</td></tr>
<tr><td></td><td>10</td><td>2.352</td></tr>
<tr><td></td><td>16</td><td>2.443</td></tr>
<tr><td>Oficial 2ª Admón.</td><td>22</td><td>2.532</td></tr>
<tr><td></td><td>28</td><td>2.623</td></tr>
<tr><td></td><td>34</td><td>2.714</td></tr>
<tr><td></td><td>40</td><td>2.804</td></tr>
<tr><td></td><td>46</td><td>2.895</td></tr>
<tr><td></td><td>52</td><td>2.986</td></tr>
<tr><td></td></tr>
<tr><td></td><td>-</td><td>1.884</td></tr>
<tr><td></td><td>5</td><td>1.950</td></tr>
<tr><td></td><td>10</td><td>2.016</td></tr>
<tr><td></td><td>16</td><td>2.094</td></tr>
<tr><td>Auxiliar Admón.</td><td>22</td><td>2.172</td></tr>
<tr><td></td><td>28</td><td>2.253</td></tr>
<tr><td></td><td>34</td><td>2.329</td></tr>
<tr><td></td><td>40</td><td>2.409</td></tr>
<tr><td></td><td>46</td><td>2.485</td></tr>
<tr><td></td><td>52</td><td>2.565</td></tr>
<tr><td></td></tr></tbody></table>
<p>9508431</p>

