---
date: '1996-11-15'
id: B946
page: 10
number: 224
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 13 de novembro de 1996 pola que se dictan normas para garanti-los
  servicios esenciais durante a folga convocada para os días 18, 19 e 20 de
  novembro de 1996 na gardería infantil O Toxo de Pontevedra.
range: Orde
url: 'https://www.xunta.gal/dog/Publicados/1996/19961115/AnuncioB946_gl.html'
---
<p>O exercicio do dereito de folga queda condicionado ó mantemento dos servicios esenciais definidos no artigo 2 do Decreto 155/1988, do 9 de xuño de 1988 (DOG nº 116, do 20 de xuño).</p>
<p>O artigo 3 do devandito decreto faculta ós conselleiros competentes por razón dos servicios esenciais afectados para que, mediante orde e ante cada situación de folga, determinen o mínimo de acti</p>
<p>vidade necesaria para asegura-lo mantemento de tales servicios, e o persoal preciso para prestalos.</p>
<p>O Comité de Empresa da Delegación Provincial da Consellería de Familia, Muller e Xuventude de Pontevedra, en escrito presentado perante a mencionada delegación provincial (rexistro de entrada do 7 de novembro de 1996) comunica a convocatoria de folga na gardería infantil O Toxo de Pontevedra para a totalidade da xornada laboral dos próximos días 18, 19 e 20 de novembro de 1996.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a esta consellería a fixa-los servicios mínimos necesarios para o adecuado desenvolvemento das actividades en favor do principio constitucional de protección social da familia.</p>
<p>Na súa virtude, convocado en tempo e forma para ser oído o Comité de Folga,</p>
<p>DISPOÑO:</p>
<p>Primeiro.-Que o persoal preciso para asegura-lo mantemento dos servicios esenciais durante a folga convocada para os días 18, 19 e 20 de novembro de 1996 na gardería infantil O Toxo de Pontevedra é o seguinte:</p>
<p>Directora da gardería, 1 cociñeiro, 2 auxiliares puericultores e 2 camareiros-limpadores.</p>
<p>Segundo.-A designación nominal do persoal que deberá cubri-los servicios fixados será feita pola delegada provincial da consellería, e publicada no taboleiro de anuncios da citada gardería.</p>
<p>erceiro.-O incumprimento da obriga de atende-los servicios mínimos fixados nesta orde será sancionado de conformidade coa lexislación vixente.</p>
<p>Cuarto.-O disposto na presente orde non suporá limitación ningunha dos dereitos que a normativa reguladora da folga lle recoñece ó persoal na dita situación.</p>
<p>Santiago de Compostela, 13 de novembro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>8179</p>

