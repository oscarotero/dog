---
date: '1996-11-15'
id: B916
page: 10
number: 224
agency: CONSELLERÍA DE CULTURA E COMUNICACIÓN SOCIAL
section: I. DISPOSICIÓNS XERAIS
title: >-
  Orde do 2 de outubro de 1996 pola que se modifica a do 26 de febreiro de 1996,
  pola que se aproba o Regulamento de funcionamento do Consello Asesor de
  Telecomunicacións e Audiovisual de Galicia.
range: Orde
url: 'https://www.xunta.gal/dog/Publicados/1996/19961115/AnuncioB916_gl.html'
---
<p>O Decreto 354/1996, do 19 de setembro, polo que se modifica o Decreto 307/1995, do 13 de xullo, polo que se crea o Consello Asesor de Telecomunicacións e Audiovisual de Galicia e se establece a súa composición e o seu réxime de funcionamento, obriga a modificar parcialmente a Orde do 26 de febreiro de 1996, pola que se aproba o Regulamento de funcionamento do Consello Asesor de Telecomunicacións e Audiovisual de Galicia. Adscríbese, sen prexuízo da súa independencia funcional, á Consellería de Cultura e Comunicación Social, a través da Dirección Xeral de Medios de Comunicación Social e Audiovisual.</p>
<p>Na súa virtude, e en uso das facultades outorgadas ó conselleiro de Cultura e Comunicación Social pola disposición derradeira primeira do Decreto 354/1996, do 19 de setembro,</p>
<p>DISPOÑO:</p>
<p>Artigo 1º</p>
<p>Modifícase o artigo 9º da Orde do 26 de febreiro de 1996, que queda redactado da seguinte forma:</p>
<p>«Artigo 9º.-Atribucións do vicepresidente terceiro.</p>
<p>1. Substitúí-lo vicepresidente segundo en caso de vacante, ausencia, enfermidade u outra causa legal.</p>
<p>2. Auxilia-lo vicepresidente primeiro e segundo no desempeño das súas funcións.</p>
<p>3. Exerce-las facultades dos vocais que se enumeran no artigo 11º.</p>
<p>4. Desempeña-las funcións que o vicepresidente primeiro e segundo lle deleguen.</p>
<p>Os vicepresidentes cesarán nas súas funcións cando cesen no cargo que os faculta para formar parte do Consello Asesor, a teor do que dispón no artigo 3 do Decreto 354/1996, do 19 de setembro».</p>
<p>Artigo 2º</p>
<p>Modifícase o artigo 14º da Orde do 26 de febreiro de 1996, que queda redactado da seguinte forma:</p>
<p>«Artigo 14º.-Natureza.</p>
<p>Ó secretario, que será un funcionario da Consellería de Cultura e Comunicación Social, correspóndelle a Dirección da Secretaría do Consello, como órgano permanente de asistencia e apoio ó Consello.</p>
<p>O secretario exercerá de secretario do Pleno e da Comisión Permanente, e poderá asistir ás reunións das ponencias».</p>
<p>Artigo 3º</p>
<p>Modifícase o artigo 17º da Orde do 26 de febreiro de 1996, que queda redactado da seguinte forma:</p>
<p>«Artigo 17º.-Colaboradores do secretario.</p>
<p>O secretario será auxiliado, no labor preparatorio das actuacións do Consello, polo secretario suplente e o persoal da Consellería de Cultura e Comunicación Social».</p>
<p>Artigo 4º</p>
<p>Modifícase o artigo 18º.1 da Orde do 26 de febreiro de 1996, que queda redactado da seguinte forma:</p>
<p>«Artigo 18º.-Secretario suplente.</p>
<p>1. O secretario suplente será designado polo presidente entre funcionarios da Consellería de Cultura e Comunicación Social.</p>
<p>2. O secretario suplente substituirá o secretario en caso de vacante, ausencia, enfermidade o outra causa legal.</p>
<p>3. O secretario suplente exercerá as funcións de auxilio e apoio ó secretario no desempeño de tódalas súas facetas».</p>
<p>Artigo 5º</p>
<p>Modifícase o artigo 31º.10 do capitulo VI, comisión permanente, da Orde do 26 de febreiro de 1996, que queda redactado da seguinte forma:</p>
<p>«Artigo 31º.-Funcións.</p>
<p>10. Estudiar e informar sobre a modificación ou revisión do Regulamento de funcionamento do Consello, podendo propoñer ó Pleno a emisión de informe ó respecto».</p>
<p>Artigo 6º</p>
<p>Modifícase o artigo 43º.3 do capítulo VIII, Secretaría do Consello, da Orde do 26 de febreiro de 1996, que queda redactado da seguinte forma:</p>
<p>«Artigo 43º.-Natureza e composición.</p>
<p>3. Os funcionarios da Consellería de Cultura e Comunicación Social que se lle asignen».</p>
<p>Disposición derradeira</p>
<p>A presente orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 2 de outubro de 1996.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>8312</p>

