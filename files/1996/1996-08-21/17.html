---
date: '1996-08-21'
id: 948A
page: 7
number: 163
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de xuño de 1996, da Delegación Provincial de Lugo, pola que
  anuncia o sometemento ó trámite de información pública, por solicitude da
  empresa Barras Eléctricas Galaico-Asturianas, S.A., da relación de bens e
  dereitos afectados pola urxente ocupación que se cita. (Expediente número 4333
  A.T., expropiación número 160).
range: Resolución
url: 'https://www.xunta.gal/dog/Publicados/1996/19960821/Anuncio948A_gl.html'
---
<p>En cumprimento do disposto no artigo 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, sométese a información pública, por instancia da empresa Barras Eléctricas Galaico-Asturianas, S.A., con domicilio en Lugo, r/ Cidade de Viveiro, 4, a solicitude de declaración da necesidade de urxente ocupación para os efectos da imposición da servidume de paso de enerxía eléctrica sobre os bens e dereitos que se afectan, segundo o disposto no parágrafo 1 do artigo 14 do citado regulamento. A seguir transcríbese a relación individualizada de cada expediente, na que se indican os interesados cos que non foi posible o acordo amigable para a execución da instalación seguinte:</p>
<p>-L.M.T. ó C.T. de Gondrás, concello de Cervo, autorizada e declarada de utilidade pública por resolución desta delegación do 14 de novembro de 1995.</p>
<p>Para os efectos do disposto no nº 3 do artigo 16 do regulamento mencionado, calquera persoa, dentro dos quince días seguintes ó da derradeira publicación deste anuncio, que terá lugar no BOP de Lugo, no Diario Oficial de Galicia e no xornal El Progreso, e os interesados, no mesmo prazo, contado a partir do día seguinte ó da notificación individual que se lles efectuará, poderán achegar por escrito e por triplicado os datos oportunos para corrixiren posibles erros na relación indicada, así como formularen as alegacións procedentes por razón do disposto nos artigos 25 e 26 do devandito regulamento, para o cal quedarán expostos os expedientes, cos planos de situación e os parcelarios das instalacións, nesta dependencia, sita en Lugo, r/ Pascual Veiga, 12-14, en horas de oficina.</p>
<p>En todo caso os propietarios afectados poderán reclamar por medio desta delegación que o peticionario lles facilite os demais datos que consideren precisos para a identificación dos seus bens.</p>
<p>Lugo, 28 de xuño de 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>L.M.T. ó C.T. de Gondrás (Cervo) (reelectrificación de Gondrás-Cervo) (Expediente 4333 A.T.)</p>
<table><tbody><tr><td>Predio nº</td><td>Lugar</td><td>Parroquia</td><td>Cultivo</td><td>Propietario DN/DA</td><td>Enderezo</td><td>Afección
(superficie m)</td></tr>
<tr><td></td></tr>
</tbody></table>
<table><tbody><tr><td>3</td><td>Barrocas</td><td>Lieiro</td><td>Monte baixo e
campo</td><td>Jaime Martínez Fra</td><td>Lieiro, 21, 27890 S. Cibrao, Cervo</td><td>640 de voo</td></tr>
<tr><td>15</td><td>Ludeiro</td><td>Lieiro</td><td>Campo</td><td>Concepción Rivas Pitas</td><td>Gondrás, Cervo</td><td>250 de voo</td></tr>
</tbody></table>
<p>6031</p>

