---
date: '1996-01-10'
id: 24A6
page: 258
number: 7
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 23 de novembro de 1995, do Servicio de Estructuras e
  Desenvolvemento Rural de Pontevedra, pola que se fai público o acordo de
  concentración parcelaria da zona de Vinseiro (A Estrada-Pontevedra).
range: Resolución
url: 'https://www.xunta.gal/dog/Publicados/1996/19960110/Anuncio24A6_gl.html'
---
<p>Ponse en coñecemento de tódolos interesados na concentración parcelaria da zona de Vinseiro (A Estrada-Pontevedra), declarada de utilidade pública e urxente execución polo Decreto do 19 de outubro de 1972, o seguinte:</p>
<p>Primeiro.-Con data do 9 de novembro de 1995 o director xeral de Estructuras e Desenvolvemento Rural aprobou o acordo de concentración parcelaria da zona de Vinseiro, logo de introducir no proxecto as modificacións oportunas a vista do resultado da enquisa deste último.</p>
<p>Segundo.-O acordo de concentración estará exposto o público na Casa do Concello da Estrada, e na parroquia, durante trinta días hábiles, contados desde o seguinte día en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da provincia e no taboleiro de anuncios da casa do concello.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Montes, podendo os recurrentes presenta-los recursos no rexistro xeral da Delegación Provincial de Agricultura Gandería e Montes (r/ Benito Corbal, 47-4º, Pontevedra), no rexistro xeral da consellería (edificio San Caetano, s/n, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do concello para facerlle-las notificacións que procedan, e, se é o caso, a persoa residente nel a quen teñan que facerlle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos, 36, 38, 40 e 41 da Lei de concentración parcelaria para Galicia).</p>
<p>Pontevedra, 23 de novembro de 1995</p>
<p>José Félix Hernáez Ruiz</p>
<p>Xefe do Servicio de Estructuras e Desenvolvemento Rural de Pontevedra</p>
<p>8365</p>

