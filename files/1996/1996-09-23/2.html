---
date: '1996-09-23'
id: A076
page: 8
number: 186
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 27 de agosto de 1996 pola que se declara como biblioteca nodal a
  Biblioteca Central de Vigo.
range: Orde
url: 'https://www.xunta.gal/dog/Publicados/1996/19960923/AnuncioA076_gl.html'
---
<p>O Decreto 24/1995, do 20 de xaneiro, polo que se regulan os centros bibliotecarios fixos na Comunidade Autónoma de Galicia establece, no seu artigo 5 a consideración de bibliotecas nodais ás catro bibliotecas públicas, antes provinciais, da Coruña, Lugo, Ourense e Pontevedra, así como as que no seu momento poida decidi-la Consellería de Cultura e Comunicación Social.</p>
<p>A Consellería de Cultura e Comunicación Social, pretendendo establecer un completo sistema bibliotecario adaptado ás peculiares características territoriais, sociais e económicas da Comunidade galega e, en virtude do establecido no devandito artigo e tendo en conta a importancia histórica, económica e social da cidade de Vigo, considera a necesidade de establecer como biblioteca nodal á Biblioteca Central de Vigo, que poderá actuar como cabeceira territorial para efectos de información bibliográfica, rede automatizada e préstamo interbibliotecario. Por iso,</p>
<p>DISPOÑO:</p>
<p>Artigo único.-Declárase como biblioteca nodal dentro da rede de bibliotecas de Galicia a Biblioteca Central de Vigo, situada na rúa Joaquín Yáñez, 6.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de agosto de 1996.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>9606817</p>

