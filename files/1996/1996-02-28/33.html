---
date: '1996-02-28'
id: 3C56
page: 1
number: 42
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral ordinaria.
range: Convocatoria
url: 'https://www.xunta.gal/dog/Publicados/1996/19960228/Anuncio3C56_gl.html'
---
<p>De conformidade co disposto estatutariamente, e por acordo do Consello de Administración, convócase asemblea xeral ordinaria da Caixa de Aforros Provincial de Pontevedra para o día vinteún de marzo de mil novecentos noventa e seis, que se celebrará no auditorio, situado no edificio social da entidade, dito na rúa Augusto González Besada, 2 e 4 de Pontevedra (acceso polo polígono de Campolongo), ás dezaoito horas na primeira convocatoria, e, de non reunirse o quórum necesario, en segunda convocatoria no mesmo día e en igual lugar ás dezaoito trinta horas, para trata-los asuntos comprendidos na seguinte orde do día:</p>
<p>1.-Confección da relación de asistentes para a determinación do quórum e subseguinte constitución válida da asemblea.</p>
<p>2.-Apertura da reunión pola Presidencia.</p>
<p>3.-Exame e aprobación, se é o caso, do informe da xestión do Consello de Administración, memoria, balance anual e conta de resultados do exercicio 1995, así como da proposta de aplicación destes ós fins da entidade. Informe de auditores.</p>
<p>4.-Aprobación, se procede, da xestión da comisión delegada de obras sociais perante o exercicio de 1995, así como do orzamento para 1996.</p>
<p>5.-Informe da comisión de control acerda da súa actuación en 1995.</p>
<p>6.-Emisión de cotas participativas, obrigas subordinadas, cédulas hipotecarias, bonos de tesourería ou calquera outro título financeiro de renda fixa.</p>
<p>7.-Informe sobre a aplicación da reforma do artigo 32 dos estatutos acordada en asemblea de data 8-6-1995.</p>
<p>8.-Cesamento de conselleiros e a súa substitución polos suplentes correspondentes.</p>
<p>9.-Rogos e preguntas.</p>
<p>10.-Acordo sobre aprobación da acta da sesión.</p>
<p>Con quince días de antelación á data da asemblea, os conselleiros xerais terán á súa disposición, na Secretaría Técnica da entidade, toda a documentación necesaria para a análise dos puntos que contén a orde do día establecida.</p>
<p>Pontevedra, 20 de febreiro de 1996.</p>
<p>Manuel Campos Villarino</p>
<p>Presidente do Consello de Administración</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

