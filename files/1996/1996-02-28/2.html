---
date: '1996-02-28'
id: 3BCA
page: 1
number: 42
agency: MINISTERIO PARA AS ADMINISTRACIÓNS PÚBLICAS
section: I. DISPOSICIÓNS XERAIS
title: >-
  Real decreto 88/1996, do 26 de xaneiro, sobre ampliación de medios
  patrimoniais traspasados á Comunidade Autónoma de Galicia en materia de
  transportes terrestres.
range: Real decreto
url: 'https://www.xunta.gal/dog/Publicados/1996/19960228/Anuncio3BCA_gl.html'
---
<p>O Estatuto de autonomía para Galicia, aprobado pola Lei orgánica 1/1981, do 6 de abril, establece no seu artigo 27.oito, que a Comunidade Autónoma galega ten competencia exclusiva en materia de ferrocarrís e estradas non incorporados na rede do Estado, o itinerario dos cales se desenvolva integramente no territorio da Comunidade Autónoma e, nos mesmos termos, o transporte levado a cabo por estes medios e por cable.</p>
<p>Polos Reais decretos 212/1979, do 26 de xaneiro; 2299/1982, do 24 de xullo, e 3548/1983, do 28 de decembro, foron trasladados á Comunidade Autónoma de Galicia funcións e servicios en materia de transportes terrestres.</p>
<p>A comisión mixta prevista para a disposición transitoria cuarta do Estatuto de autonomía para Galicia considerou a conveniencia de amplia-los medios adscritos ós servicios traspasados nos citados reais decretos, adoptando na súa reunión do día 21 de decembro de 1995 o oportuno acordo, a virtualidade práctica do cal esixe a súa aprobación polo Goberno mediante real decreto.</p>
<p>Na súa virtude, en cumprimento do disposto na disposición transitoria cuarta do Estatuto de autonomía para Galicia, por proposta do ministro para as Administracións públicas e logo de deliberación do Consello de Ministros na súa reunión do día vinteseis de xaneiro de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Apróbase o acordo da Comisión Mixta de Transferencias prevista na disposición transitoria cuarta do Estatuto de Autonomía para Galicia, adoptado</p>
<p>polo Pleno con data 21 de decembro de 1995, polo que se amplían os medios patrimoniais correspondentes ás funcións e servicios da Administración do Estado traspasados á Comunidade Autónoma de Galicia polos reais decretos 212/1979, 2299/1982 e 3548/1983.</p>
<p>Artigo 2º</p>
<p>Quedan traspasados á Comunidade Autónoma de Galicia os inmobles que figuran identificados na relación anexa, nos termos que resultan do propio acordo e da dita relación.</p>
<p>Artigo 3º</p>
<p>Os traspasos ós que se refire este real decreto terán efectividade a partir do día sinalado no propio acordo da comisión mixta.</p>
<p>Disposición derradeira única</p>
<p>O presente real decreto será publicado asemade no Boletín Oficial del Estado e no Diario Oficial de Galicia, e adquirirá vixencia a partir da súa publicación.</p>
<p>Dado en Madrid o vinteseis de xaneiro de mil novecentos noventa e seis.</p>
<p>Xoán Carlos R.</p>
<p>Juan Lerma Blasco</p>
<p>Ministro para as Administracións Públicas</p>
<p>ANEXO</p>
<p>Rosa Rodríguez Pascual e Alfonso Vaquero Marín, secretarios da comisión mixta prevista na disposición transitoria cuarta do Estatuto de autonomía para Galicia,</p>
<p>CERTIFICAN:</p>
<p>Que no Pleno da comisión mixta, celebrado o día 21 de decembro de 1995, se adoptou un acordo sobre a ampliación de inmobles traspasados á Comunidade Autónoma de Galicia, en materia de transportes terrestres, polos reais decretos 212/1979, do 26 de xaneiro; 2299/1982, do 24 de xullo e 3548/1983, do 28 de decembro, nos termos que a continuación se expresan:</p>
<p>A) Normas estatutarias e legais nas que se ampara a ampliación de medios traspasados.</p>
<p>O Estatuto de autonomía para Galicia, aprobado por Lei orgánica 1/1981, do 6 de abril, establece no seu artigo 27.oito que a Comunidade Autónoma galega ten competencia exclusiva en materia de ferrocarrís e estradas non incorporados na rede do Estado, dos que o seu itinerario se desenvolve integramente no territorio da Comunidade Autónoma e, nos mesmos termos, o transporte levado a cabo por estes medios ou por cable.</p>
<p>Polos reais decretos 212/1979, do 26 de xaneiro, 2299/1982, do 24 de xullo, e 3548/1983, do 28 de decembro, foron traspasados á Comunidade Autónoma de Galicia funcións e servicios en materia de</p>
<p>transportes terrestres, así como os correspondentes medios entre os cales non foron incluídos os inmobles que agora son obxecto do presente acordo.</p>
<p>B) Inmobles que se traspasan.</p>
<p>Os bens inmobles afectados pola ampliación son os terreos e instalacións afectos á explotación das estacións de autobuses que se recollen na relación anexa número 1.</p>
<p>C) Data de efectividade do traspaso.</p>
<p>A ampliación de bens obxecto deste acordo terá efectividade a partir do día 1 de xaneiro de 1996.</p>
<p>E para que conste, expedímo-la presente certificación en Madrid, o 21 de decembro de 1995.</p>
<p>Os secretarios da comisión mixta, Rosa Rodríguez Pascual e Alfonso Vaquero Marín. Rubricado.</p>
<p>Relación número 1</p>
<p>Bes inmobles que se traspasan á Comunidade Autónoma de Galicia</p>
<table><tbody><tr><td></td></tr>
<tr><td>Nome e uso</td><td>Localidade e enderezo</td><td>Situación xurídica</td><td>Observacións</td></tr>
<tr><td></td></tr>
</tbody></table>
<table><tbody><tr><td>Estación de autobuses da Coruña.</td><td>A Coruña, rúa Caballeros, sen número.</td><td>Dominio público.</td><td>Sen inscribir.</td></tr>
<tr><td>Estación de autobuses de Santiago de Compostela.</td><td>Santiago de Compostela, rúa San Caetano, sen número.</td><td>Dominio público.</td><td>Sen inscribir.</td></tr>
<tr><td>Estación de autobuses de Pontevedra.</td><td>Pontevedra, rúa Alféreces Provisionales, sen número.</td><td>Dominio público.</td><td>Sen inscribir.</td></tr>
<tr><td>Estación de autobuses de Lugo.</td><td>Lugo, Praza da Constitución, sen número.</td><td>Dominio público.</td><td>Inscrito no Rexistro da Propiedade de Lugo (tomo 784, libro 370, folio 47, predio 28.188).</td></tr>
<tr><td></td></tr></tbody></table>
<p>1253</p>

