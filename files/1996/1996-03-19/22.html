---
date: '1996-03-19'
id: 45AA
page: 2
number: 56
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 febreiro de 1996, da Xefatura Provincial de Estradas da
  Coruña, pola que se sinala a data para o levantamento de actas previas á
  ocupación de bens afectados polas obras N-AC-90.6 nova estrada de enlace desde
  a C-534 ata a N-550, treito: A Rocha-Vidán, concello de Santiago de
  Compostela.
range: Resolución
url: 'https://www.xunta.gal/dog/Publicados/1996/19960319/Anuncio45AA_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data 17 de xaneiro de 1996 o conselleiro de Política Territorial, Obras Públicas e Vivenda aprobou o correspondente proxecto de trazado.</p>
<p>Polo Decreto 35/1996, do 25 de xaneiro, declárase a utilidade pública das mencionadas obras, e así mesmo, urxente a ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, esta xefatura, en uso das súas facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do concello de Santiago de Compostela, para que comparezan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los dereitos afectados, o valor destes e os prexuízos determinantes da rápida ocupación, sen prexuízo de se trasladaren ó lugar dos predios se o consideran necesario.</p>
<p>Local: Asociación de Veciños Maestra Victoria Míguez (Vidán).</p>
<p>-Día: 11 de abril do predio 1 ó 45.</p>
<p>De 10 a 13 horas.</p>
<p>-Día: 12 de abril do predio 46 ó 76.</p>
<p>De 10 a 13 horas.</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución; poderán facerse acompañar, pola súa conta, se o coiden oportuno dos seus peritos e notarios.</p>
<p>Así mesmo e no cumprimento do establecido no artigo 56 do Regulamento da Lei de expropiación forzosa ábrese a información pública durante un prazo de 15 días naturais, contados a partir do seguinte ó da publicación desta resolución no Boletín Oficial del Estado ou ata o momento do levantamento da acta previa á ocupación correspondente, co fin de que os interesados poidan formular por escrito, ante esta Xefatura Provincial de Estradas da Xunta de Galicia na Coruña, praza Luis Seoane s/n, 8º andar, as alegacións que coiden pertinentes, con obxecto de emendar posibles erros padecidos ó relaciona-los bens afectados pola ausente ocupación.</p>
<p>A Coruña, 29 de febreiro de 1996.</p>
<p>Antonio Fernández Sarasquete</p>
<p>Enxeñeiro xefe</p>
<p>1953</p>

