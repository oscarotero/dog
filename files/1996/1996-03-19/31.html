---
date: '1996-03-19'
id: 45CE
page: 2
number: 56
agency: UNIVERSIDADE DA CORUÑA
section: VI. ANUNCIOS
title: >-
  Resolución do 27 de febreiro de 1996 pola que se anuncia o concurso público,
  procedemento aberto, para a subministración de diverso equipamento para
  laboratorios de servicios xerais de apoio á investigación (expediente número
  1004/1996).
range: Resolución
url: 'https://www.xunta.gal/dog/Publicados/1996/19960319/Anuncio45CE_gl.html'
---
<p>Convócase concurso público, polo trámite de urxencia, para a subministración de diverso equipamento para laboratorios de servicios xerais de apoio á investigación.</p>
<p>O prego de cláusulas administrativas particulares para a contratación de subministros por concurso público pódese retirar na Xerencia, Servicio de Xestión Económica, na sede do Rectorado sita na r/ Maestranza, s/n A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Maestranza, s/n de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da Xerencia; se este día coincide en sábado realizarase o luns seguinte á mesma hora.</p>
<p>Orzamento de contratación: catro millóns setecentas mil pesetas (4.700.000).</p>
<p>Garantía provisional: noventa e catro mil pesetas (94.000).</p>
<p>A Coruña, 27 de febreiro de 1996.</p>
<p>P.D. (R. 30-3-1990)</p>
<p>José María Pujalte Gimenez</p>
<p>Xerente</p>
<p>1974</p>

