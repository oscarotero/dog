---
date: '1996-10-10'
id: A80E
page: 8
number: 199
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 20 de setembro de 1996 pola que se clasifica como mixta a Fundación
  José Otero-Carmela Martínez.
range: Orde
url: 'https://www.xunta.gal/dog/Publicados/1996/19961010/AnuncioA80E_gl.html'
---
<p>Visto o expediente de clasificación da Fundación José Otero-Carmela Martínez con domicilio en Santiago de Compostela,</p>
<p>Supostos de feito.</p>
<p>1. José Otero Otero, na súa calidade de presidente da fundación, en escrito de trinta de xullo de 1996,</p>
<p>formulou solicitude de clasificación desta para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Santiago de Compostela o día 27 de xuño de 1996, ante o notario do Colexio da Coruña José Antonio Montero Pardo, co número mil cento dezasete do seu protocolo, por José Otero Otero e María del Carmen Martínez San José no seu propio nome e dereito.</p>
<p>3. Segundo consta no artigo seis dos seus estatutos o obxecto da fundación é a concesión de bolsas a estudiantes, a formación, execución e desenvolvemento de programas de investigación; a dotación de bibliotecas e fondos culturais así como a axuda ós anciáns e persoas discapacitadas, nas diversas formas que aconselle a súa asistencia; e axudas extraordinarias a carencias infantís de todo tipo.</p>
<p>4. O padroado da fundación estará constituído por José Otero Otero como presidente, Mª del Carmen Martínez San José como vicepresidenta, Antonio Liñares Seco como secretario e o rector Darío Villanueva Prieto en representación da Universidade de Santiago de Compostela, o arcebispo Julián Barrio Barrio en representación do arcebispado de Santiago de Compostela, María Jesús Juanatey Dorado, Alfredo Campos García, Manuel Sabín Sabín, Ramón Sabín Sabín, María del Carmen Carballido Rey e Rafael Couceiro Martínez como vocais.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como mixta da Fundación José Otero-Carmela Martínez dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como mixta e a súa adscrición á Consellería da Presidencia e Administración Pública.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2.c) do Decreto 248/1992, do 18 de xuño, polo que se aproba o regulamento de organización e funcionamento</p>
<p>do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 16 de setembro de 1996.</p>
<p>Na súa virtude,</p>
<p>DISPOÑO:</p>
<p>Clasificar como mixta a Fundación José Otero-Carmela Martínez e adscribila á Consellería da Presidencia e Administración Pública, que exercerá plenamente o protectorado sobre ela.</p>
<p>Santiago de Compostela, 20 de setembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7222</p>

