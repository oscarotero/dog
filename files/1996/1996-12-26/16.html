---
date: '1996-12-26'
id: CC6E
page: 11
number: 251
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 19 de decembro de 1996, da Inspección Xeral de Servicios, pola
  que se anuncia a contratación da asistencia técnica que ten por obxecto o
  apoio técnico ós procesos informáticos integrantes dos Plans de Reforma
  Administrativa de competencia da Inspección Xeral de Servicios da Consellería
  da Presidencia e Administración Pública da Xunta de Galicia, polo sistema de
  procedemento aberto mediante concurso público polo trámite de urxencia, como
  expediente anticipado de gasto.
range: Resolución
url: 'https://www.xunta.gal/dog/Publicados/1996/19961226/AnuncioCC6E_gl.html'
---
<p>Obxecto do contrato: contratación de asistencia técnica que ten por obxecto o apoio técnico ós procesos informáticos integrantes dos Plans de Reforma Administrativa de competencia da Inspección Xeral de Servicios da Consellería da Presidencia e Administración Pública, polo sistema de procedemento aberto mediante concurso público polo trámite de urxencia, como expediente anticipado de gasto.</p>
<p>Prazo de execución: os traballos obxecto da contratación levaranse a cabo desde o 15 de xaneiro de 1997 ata o 31 de decembro de 1997.</p>
<p>Orzamento: 14.961.067 pesetas.</p>
<p>Documentos de interese para os licitadores: a documentación poderá examinarse e retirarse, durante o prazo de presentación de proposicións nos días hábiles e horas de oficina, na Subdirección Xeral de Contratación da Consellería da Presidencia e Administración Pública sita na segunda planta do edificio central de San Caetano en Santiago de Compostela.</p>
<p>Garantía provisional: 299.221 pesetas.</p>
<p>Garantía definitiva: 598.443 pesetas.</p>
<p>Clasificación: grupo III, subgrupo 3, categoría A.</p>
<p>Modelo de proposición: a proposición económica axustarase estrictamente ó modelo -anexo I- que se xunta ó prego tipo de cláusulas administrativas particulares.</p>
<p>Prazo de presentación de proposicións: as proposicións deberán presentarse en sobres pechados e lacrados na forma indicada no prego tipo de cláusulas administrativas particulares. Deberán presentarse no rexistro xeral da Xunta de Galicia sito na planta baixa do edificio central de San Caetano en Santiago de Compostela ata as 14 horas do día 8 de xaneiro de 1997.</p>
<p>No exterior do sobre expresarase o seguinte texto: «Proposición para tomar parte no concurso público aberto convocado pola Consellería da Presidencia e Administración Pública da Xunta de Galicia para a contratación da asistencia técnica que ten por obxecto o apoio técnico ós procesos informáticos integrantes dos Plans de Reforma Administrativa de competencia da Inspección Xeral de Servicios, que presenta D./Dna.... en nome... (propio ou da entidade que representa)».</p>
<p>Apertura de proposicións: terá lugar ás 10 horas do día 9 de xaneiro de 1997, en acto público, nunha das salas de reunións da Consellería da Presidencia e Administración Pública sita no semisoto do edificio central de San Caetano en Santiago de Compostela.</p>
<p>O importe deste anuncio será por conta do adxudicatario, importe que deberá abonar con antelación á sinatura do contrato.</p>
<p>Santiago de Compostela, 19 de decembro de 1996.</p>
<p>Jaime Bouzada Romero</p>
<p>Inspector xeral de Servicios</p>
<p>9464</p>

