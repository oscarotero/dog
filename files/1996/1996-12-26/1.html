---
date: '1996-12-26'
id: CC22
page: 11
number: 251
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Orde do 25 de novembro de 1996 pola que se modifica a do 8 de agosto de 1985,
  pola que se regulan os equipos psicopedagóxicos de apoio na Comunidade
  Autónoma de Galicia.
range: Orde
url: 'https://www.xunta.gal/dog/Publicados/1996/19961226/AnuncioCC22_gl.html'
---
<p>Pola Orde do 8 de agosto de 1985 (DOG do 3 de setembro) creáronse os equipos psicopedagóxicos de apoio na Comunidade Autónoma de Galicia e reguláronse as súas funcións e funcionamento, ó mesmo tempo que se lles asignaba a dependencia directa da Dirección Xeral de Educación Xeral Básica.</p>
<p>As modificacións sufridas pola nosa sociedade desde o ano 1985 influíron tanto na aparición de nova normativa como na estructura da Consellería de Educación e Ordenación Universitaria, que se adaptou ás novas necesidades xurdidas da Lei 1/1990, de ordenación xeral do sistema educativo.</p>
<p>Cómpre, xa que logo, actualiza-la ordenación dos equipos psicopedagóxicos de apoio asignándolles a dependencia da dirección xeral competente, segundo lle corresponda a proposta de actuacións para atende-las necesidades educativas especiais e a diversidade dos alumnos no decreto polo que se establece a estructura orgánica da Consellería de Educación e Ordenación Universitaria.</p>
<p>Por outra parte, a experiencia acumulada desde o ano 1985 fai aconsellable descentraliza-la aprobación e o seguimento dos plans de actuación dos equipos. Cómpre, polo tanto, proceder á derrogación da comisión central establecida na Orde do 8 de agosto de 1985, sen renunciar por iso á existencia de canles de comunicación cos servicios centrais.</p>
<p>En consecuencia co anteriormente exposto, a Consellería de Educación e Ordenación Universitaria, facendo uso das competencias que ten atribuídas,</p>
<p>DISPÓN:</p>
<p>Artigo 1º</p>
<p>Modifícase a Orde do 8 de agosto de 1985, pola que se regulan os equipos psicopedagóxicos de apoio na Comunidade Autónoma de Galicia nos termos que se establecen a continuación:</p>
<p>1. O punto 2º i) queda redactado como segue: «i) Colaborar na elaboración do deseño das necesidades concretas do sector que se elevará a través da inspección educativa á dirección xeral competente, segundo o decreto polo que se establece a estructura orgánica da Consellería de Educación e Ordenación Universitaria.»</p>
<p>2. O punto 4º queda redactado como segue: «a dirección xeral competente, segundo o decreto polo que se establece a estructura orgánica da Consellería de Educación e Ordenación Universitaria asignaralle a</p>
<p>cada equipo psicopedagóxico, despois da proposta do inspector director do mesmo, un sector xeográfico de actuación sobre o que realizará as funcións sinaladas no punto 2º desta orde».</p>
<p>3. A disposición derradeira primeira queda redactada como segue:</p>
<p>«1. Autorízaselle á dirección xeral competente, segundo o decreto polo que se establece a estructura orgánica da Consellería de Educación e Ordenación Universitaria, para dicta-las normas que sexan precisas para a execución do establecido nesta orde».</p>
<p>Artigo 2º</p>
<p>Quedan derogados os puntos 5º, 6º, 7º e 8º da Orde do 8 de agosto de 1985, pola que se regulan os equipos psicopedagóxicos de apoio na Comunidade Autónoma de Galicia.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de novembro de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>9497</p>

