---
date: '1996-12-04'
id: C3BA
page: 11
number: 237
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de novembro de 1996, da Dirección Xeral de Formación
  Pesqueira e Investigación, pola que se anuncia a contratación do servicio de
  vixilancia do Instituto Politécnico Marítimo-Pesqueira de Vigo e catro centros
  máis, a través de procedemento aberto por concurso, polo trámite de urxencia e
  como expediente anticipado de gasto.
range: Resolución
url: 'https://www.xunta.gal/dog/Publicados/1996/19961204/AnuncioC3BA_gl.html'
---
<p>1. Obxecto: contratación do servicio de vixilancia dos centros: Instituto Politécnico Marítimo-Pesqueiro de Vigo, Escola Oficial Náutico-Pesqueira de Ferrol, Escola Oficial Náutico-Pesqueira de Ribeira e Instituto Galego de Formación en Acuicultura da Illa de Arousa.</p>
<p>2. Entidade adxudicadora: Consellería de Pesca, Marisqueo e Acuicultura - Dirección Xeral de Formación Pesqueira e Investigación - San Caetano 5-2º. Santiago de Compostela.</p>
<p>3. Orzamento máximo: trece millóns de pesetas (13.000.000 de ptas.), impostos incluídos.</p>
<p>4. Prazo de execución: segundo prego de prescricións técnicas.</p>
<p>5. Garantía provisional: non se esixe.</p>
<p>6. Garantía definitiva: 4% do orzamento de licitación.</p>
<p>7. Clasificación requirida: grupo III, subgrupo 2, categoría A.</p>
<p>8. Información adicional: os pregos de cláusulas administrativas particulares e de prescricións técnicas que rexen no presente procedemento de contratación estarán, para o seu exame, a disposición dos interesados nas dependencias do Servicio de Ensinanzas Marítimo-Pesqueiras (rúa dos Irmandiños, s/n, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela (San Caetano 5-2º), así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>9. Presentación de propostas: as proposicións deberanse presentar no rexistro da Consellería de Pesca, Marisqueo e Acuicultura en Santiago de</p>
<p>Compostela, ou nos rexistros das delegacións territoriais pertencentes a esta consellería.</p>
<p>O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia. Se o dito día coincidise en sábado ou festivo o prazo rematará ás 14 horas do primeiro día hábil seguinte.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación no que se lle comunique a presentación da oferta.</p>
<p>10. Apertura de proposicións: será pública, e realizaraa a mesa de contratación nas oficinas centrais da Consellería de Pesca, Marisqueo e Acuicultura en Santiago de Compostela, ás 12.30 horas do terceiro día hábil contado a partir do seguinte ó de remate do prazo de presentación de propostas. Se ese día coincidise en sábado, a mesa reunirase o luns seguinte á mesma hora.</p>
<p>O importe do presente anuncio será por conta do adxudicatario.</p>
<p>Santiago de Compostela, 27 de novembro de 1996.</p>
<p>Ana Gallego Castro</p>
<p>Directora xeral de Formación Pesqueira e Investigación</p>
<p>8956</p>

