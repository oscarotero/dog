---
date: '1996-11-21'
id: BB66
page: 10
number: 228
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 16 de outubro de 1996, da Dirección Xeral de Ordenación
  Educativa e de Formación Profesional, pola que se conceden axudas para o
  desenvolvemento de proxectos educativos conxuntos no marco do Programa
  Sócrates, Lingua, Acción E, que se van realizar entre o 2 de setembro de 1996
  e o 30 de xuño de 1997.
range: Resolución
url: 'https://www.xunta.gal/dog/Publicados/1996/19961121/AnuncioBB66_gl.html'
---
<p>Por orde da Consellería de Educación, do 10 de abril de 1996 (DOG do 23), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no apartado décimo da citada orde,</p>
<p>RESOLVO:</p>
<p>Primeiro.-Adxudicar axudas, pola contía que se indica, para a realización de intercambios e encon</p>
<p>tros escolares que se desenvolverán entre o 2 de setembro de 1996 e o 30 de xuño de 1997, ós centros que figuran relacionados no anexo I.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente a esta dirección xeral, quen o fará chegar á Axencia Nacional Sócrates.</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán orixinal e copia da memoria descritiva do Proxecto Educativo Conxunto (PEC), cunha extensión máxima de 25 folios. A dita memoria reflectirá o grao de cumprimiento dos obxectivos programados, o número de alumnos participantes e a avaliación das actividades levadas a cabo, incluíndo elementos de análise por parte dos alumnos. Poderá xuntarse material audiovisual.</p>
<p>A memoria deberá remitirse á Dirección Xeral de Ordenación Educativa e de Formación Profesional (Edificio San Lázaro 107. 15771 Santiago de Compostela), especificando Programa Sócrates, Lingua, Acción E», no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Certificado do director do centro que exprese que quedou cumprida a finalidade que motivou a concesión da axuda.</p>
<p>3.2.2. Certificación do consello escolar sobre a aplicación dada á axuda recibida, que substituirá ós xustificantes orixinais, que quedarán en poder dos centros a disposición do Tribunal de Contas e da Intervención Xeral da Administración do Estado para a realización das comprobacións oportunas no ámbito das súas respectivas competencias.</p>
<p>3.2.3. Ficha financeira segundo o modelo que a Axencia Nacional Sócrates enviará ó centro seleccionado xunto co contrato.</p>
<p>A citada xustificación económica deberá remitirse ó enderezo sinalado no apartado cuarto.3.1., e dentro do prazo marcado no mesmo apartado, exceptuando a ficha financeira, que se remitirá nos dez días seguintes á súa recepción.</p>
<p>Quinto.-A non xustificación da axuda percibida de acordo co ó disposto nestas bases conlevará ó reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incurrir de acordo cos artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a resolución de adxudicación, os centros interesados poderán interpoñer no prazo dun mes, recurso ordinario ante o director xeral de Ordenación Educativa e de Formación Profesional.</p>
<p>Oitavo.-A presente resolución entrará en vigor o día siguiente da súa publicación no DOG.</p>
<p>Santiago de Compostela, 16 de outubro de 1996.</p>
<p>José Luis Mira Lema</p>
<p>Director xeral de Ordenación Educativa e de Formación Profesional</p>
<p>ANEXO I</p>
<p>Relación de centros beneficiarios das axudas e contía</p>
<table><tbody><tr><td></td></tr>
<tr><td>Centro</td><td>Localidade</td><td>Provincia</td><td>Centro asociado</td><td>País</td><td>Ecus</td></tr>
<tr><td></td></tr>
</tbody></table>
<table><tbody><tr><td>IFP de Carballo</td><td>Carballo</td><td>A Coruña</td><td>Escola técnico-vocacional de Astros</td><td>Grecia</td><td>4.717</td></tr>
<tr><td></td></tr>
<tr><td>IB Monelos</td><td>A Coruña</td><td>A Coruña</td><td>College Jean Moulin. S. Nazaire</td><td>Francia</td><td>4.560</td></tr>
<tr><td></td></tr>
<tr><td>IB de Mugardos</td><td>Mugardos</td><td>A Coruña</td><td>Vestfyns Gymnasium. Clamsbjerg</td><td>Dinamarca</td><td>6.133</td></tr>
<tr><td></td></tr>
<tr><td>IB Rosalía de Castro</td><td>Santiago de Compostela</td><td>A Coruña</td><td>Lycée St. Joseph. Cognac</td><td>Francia</td><td>3.400</td></tr>
<tr><td></td></tr>
<tr><td>IB Lucus Augusti</td><td>Lugo</td><td>Lugo</td><td>Skive Gymnasium</td><td>Dinamarca</td><td>6.133</td></tr>
<tr><td></td></tr>
<tr><td>IB Salvador Moreno</td><td>Marín</td><td>Pontevedra</td><td>Collège G. Brassens</td><td>Francia</td><td>3.400</td></tr>
<tr><td></td></tr>
<tr><td>IB Álvaro Cunqueiro</td><td>Vigo</td><td>Pontevedra</td><td>St. Clement Danes School. Hertfords</td><td>Reino Unido</td><td>3.050</td></tr>
<tr><td></td></tr>
<tr><td>IB Rosais II</td><td>Vigo</td><td>Pontevedra</td><td>C. Sainte Marie-St. J. Baptiste. Royan</td><td>Francia</td><td>3.400</td></tr>
<tr><td></td></tr></tbody></table>
<p>96-8360</p>

