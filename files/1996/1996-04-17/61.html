---
date: '1996-04-17'
id: 577A
page: 3
number: 75
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 19 de marzo de 1996, da Subdirección Xeral de Estradas, pola que
  se somete a información pública o estudio informativo e o estudio de efectos
  ambientais da nova estrada Sanxenxo-O Grove (clave N/PO/90.4.7).
range: Resolución
url: 'https://www.xunta.gal/dog/Publicados/1996/19960417/Anuncio577A_gl.html'
---
<p>Aprobado tecnicamente, por resolución da Dirección Xeral de Obras Públicas da Consellería de Política Territorial, Obras Públicas e Vivenda, do 8 de febreiro de 1996, o estudio informativo da nova estrada Sanxenxo-O Grove, clave: N/PO/90.4.7 sométese o trámite de información pública, durante un período de trinta días hábiles, a partir da publicación deste anuncio no Boletín Oficial del Estado, co fin de que as persoas que o estimen oportuno poidan formular por escrito ante a Subdirección Xeral de Estradas as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia. O citado estudio informativo pódese examinar durante o dito período, en horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, e na Xefatura Provincial de Estradas de Pontevedra.</p>
<p>Así mesmo sométese ó trámite de información pública o estudio de efectos ambientais contido no estudio informativo durante o período de 15 días hábiles, a partir da publicación deste anuncio no Diario Oficial de Galicia segundo o disposto na Lei 1/1995, do 2 de xaneiro , de protección ambiental de Galicia, e no Decreto 327/1991, do 4 de outubro, de medio ambiente de Galicia; estando a exposición ó público para este efecto na Comisión Provincial de Medio Ambiente de Pontevedra e no Concello de Sanxenxo.</p>
<p>Santiago de Compostela, 19 de marzo de 1996.</p>
<p>Guillermo Grandío Chao</p>
<p>Subdirector xeral de Estradas</p>
<p>2345</p>

