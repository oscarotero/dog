---
date: '1996-04-17'
id: '5712'
page: 3
number: 75
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de marzo de 1996, da Delegación Provincial de Ourense, pola
  que se dispón a inscrición e a publicación da acta aprobada pola mesa
  negociadora do convenio sectorial provincial da construcción de Ourense.
range: Resolución
url: 'https://www.xunta.gal/dog/Publicados/1996/19960417/Anuncio5712_gl.html'
---
<p>Visto o texto da acta subscrita en representaci da parte económica pola Asociación de Constructores de Ourense e da parte social polas centrais sindicais CIG, UGT e CC.OO., integrantes da mesa negociadora do convenio colectivo do sector da construcción (código nº 3200155) de Ourense, con entrada nesta delegación provincial da Consellería de Xustiza, Interior e Relacións Laborais, en xuntanza celebrada o 6 de marzo de 1996, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado por Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición da dita acta no rexistro desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 14 de marzo de 1996.</p>
<p>Manuel López Casas</p>
<p>Delegado provincial de Ourense</p>
<p>Asistentes:</p>
<p>Polas centrais sindicais:</p>
<p>Anxo Pérez Carballo (CIG) asesor.</p>
<p>Juan Miguel Muñoz Álvarez (UGT).</p>
<p>Rafael López de la Torre (CC.OO.).</p>
<p>Pola ACO:</p>
<p>Aníbal Gamallo Zarza.</p>
<p>Carlos Fernández Alonso.</p>
<p>Jorge Caride Luna.</p>
<p>Cesáreo Fernández Ríos.</p>
<p>José Antonio Pérez Fernández (asesor).</p>
<p>En Ourense, ás 18 horas do mércores 6 de marzo, reúnense nos locais da ACO os á marxe indicados, representantes das centrais sindicais e da ACO, previamente convocados para o efecto, e co seguinte punto da orde do día:</p>
<p>1º Fixación do quántum indemnizatorio a que se fai referencia no artigo 70 do Convenio Xeral do Sector da Construcción.</p>
<p>2º Fixación da xornada ordinaria anual e aprobación do calendario laboral para o corrente exercicio, de conformidade co artigo 71 do mencionado Convenio Xeral Sectorial da Construcción.</p>
<p>3º Suspensión da negociación do presente convenio, mentres non se acade o Acordo Sectorial Nacional pendente de negociación.</p>
<p>4º Autorización para presentar esta acta ante a delegación provincial da Consellería de Xustiza, Interior e Relacións Laborais, para o seu rexistro, inscrición, depósito e publicación.</p>
<p>Preside a reunión Jorge Caride Luna, sendo secretario, Juan Miguel Muñoz Álvarez, e existindo quórum suficiente, declárase validamente constituída esta xunta, adoptándose os seguintes acordos, logo de deliberación, debate e votación:</p>
<p>Acordo primeiro.-Acórdase por unanimidade fixa-lo dito quántum indemnizatorio 4.500.000 ptas. (catro millóns cincocentas mil pesetas), respectándose o texto do artigo 20º (indemnizacións) do anterior convenio provincial, que se dá por reproducido nos seus propios e directos termos, formando parte integrante deste acordo.</p>
<p>Acordo segundo.-Acórdase, tamén por unanimidade, fixa-la xornada ordinaria anual en 1.768 (mil setecentas sesenta e oito) horas respectándose o texto do artigo 8º (xornada laboral) do anterior convenio provincial, que se ten por reproducido nos seus propios e directos termos, formando parte integrante deste acordo, e fixándose como días non laborais para o axuste do calendario laboral anual, o 8 de abril, o 2 de maio, o 26 de xullo, o 16 de agosto, o 11 de outubro, o 4 de novembro, e o 24 e 31 de decembro, que se poderán permutar por outras datas, logo de acordo entre empresa e traballador.</p>
<p>Acordo terceiro.-Por maioría, co só voto en contra da CIG, acórdase suspende-las negociacións do presente convenio, mentres non se acade o Acordo Sectorial Nacional pendente de negocación.</p>
<p>Acordo cuarto.-Por unanimidade, facúltase a José Antonio Pérez Fernández para presentar esta acta ante a Delegación Provncial da Consellería de Xustiza, Interior e Relacións Laborais, para o seu rexistro, inscrición, depósito e publicación.</p>
<p>E non habendo máis asuntos que tratar levántase a sesión, logo da lectura e aprobación por unanimidade dasta acta, sendo as 19.30 horas do día da data, asinando por septuplicado, e para un só efecto.</p>
<p>9602634</p>

