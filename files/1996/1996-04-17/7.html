---
date: '1996-04-17'
id: '5696'
page: 3
number: 75
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 18 de marzo de 1996, da Dirección Xeral de Ordenación Educativa
  e Centros, pola que se lle autoriza a transformación dunha unidade de EXB en
  unidade do segundo ciclo de educación infantil ó centro privado San Pio X de
  Ourense.
range: Resolución
url: 'https://www.xunta.gal/dog/Publicados/1996/19960417/Anuncio5696_gl.html'
---
<p>Examinado o expediente incoado pola titularidade do centro privado San Pio X de Ourense no que solicita a transformación de unha unidade de EXB en unidade do segundo ciclo de educación infantil en dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense que o envía cos informes emitidos pola inspección de educación e pola unidade técnica.</p>
<p>Resultando que o centro obtivo, por Orde do 17 de maio de 1977, a clasificación definitiva para 8 unidades de EXB.</p>
<p>Resultando que o centro solicita a transformación dunha destas unidades nunha unidade de educación infantil segundo ciclo.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil, suposto que se da no centro solicitante.</p>
<p>Considerando que a disposición transitoria quinta do antedito real decreto, no seu apartado 3, obriga ós centros de educación preescolar que teñan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil, esta dirección xeral,</p>
<p>RESOLVEU:</p>
<p>Autoriza-la transformación dunha unidade de EXB en unidade do segundo ciclo de educación infantil ó centro privado que se relaciona no anexo da presente resolución, facendo constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 18 de marzo de 1996.</p>
<p>Luis Framil Álvarez</p>
<p>Director xeral de Ordenación Educativa e Centros</p>
<p>ANEXO</p>
<p>PROVINCIA DE OURENSE</p>
<p>Concello: Ourense.</p>
<p>Localidade: Ourense.</p>
<p>Enderezo: avenida de Zamora, 98.</p>
<p>Denominación: San Pio X.</p>
<p>Titular: cooperativa de enseñanza San Pio X, sociedad cooperativa.</p>
<p>Composición resultante:</p>
<p>Nivel: educación infantil segundo ciclo.</p>
<p>Unidades de que constaba: 1.</p>
<p>Unidades novas autorizadas: 1.</p>
<p>Total de unidades autorizadas: 2.</p>
<p>Nivel: educación primaria/EXB.</p>
<p>Unidades de que constaba: 8.</p>
<p>Unidades que se reducen: 1.</p>
<p>Total de unidades autorizadas: 7.</p>
<p>2489</p>

