---
date: '1996-06-05'
id: 70BA
page: 5
number: 110
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 29 de maio de 1996 pola que se declara a alienabilidade do inmoble
  denominado «Refuxio Turístico de Ribasaltas», sito na parroquia de Ribasaltas,
  concello de Monforte de Lemos.
range: Orde
url: 'https://www.xunta.gal/dog/Publicados/1996/19960605/Anuncio70BA_gl.html'
---
<p>O Concello de Monforte de Lemos solicitou a cesión de uso do inmoble citado no encabezamento.</p>
<p>O inmoble foi desafectado por Decreto da Xunta do 17 de maio do presente ano, publicado no DOG nº 105 do 29 de maio de 1996.</p>
<p>Á vista dos artigos 24 da Lei 3/1985, do 12 de abril, e 60 e ss. do seu regulamento, o alleamento por calquera título dos bens inmobles do patrimonio da Comunidade Autónoma require a previa declaración da súa alienabilidade.</p>
<p>En virtude do anteriormente exposto, por proposta da Secretaría Xeral e do Patrimonio, logo de informe da Secretaría Xeral para o Turismo da Consellería da Presidencia e Administración Pública,</p>
<p>DISPOÑO:</p>
<p>Artigo único.</p>
<p>Declárase a alienabilidade do «Refuxio Turístico de Rivasaltas», sito sobre a parcela que a seguir se describe:</p>
<p>Terreo de 254 m de superficie que linda por tódolos seus lados co campo da festa de Ribasaltas, concello de Monforte.</p>
<p>O inmoble figura inscrito no Rexistro da Propiedade de Monforte de Lemos no tomo 615, libro 226 de Monforte de Lemos, folio 144, finca 20.318, inscrición 3ª.</p>
<p>Santiago de Compostela, 29 de maio de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>4190</p>

