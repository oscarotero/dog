---
date: '1996-08-07'
id: 8EC2
page: 7529
number: 154
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 24 de xullo de 1996 pola que se resolve a convocatoria de subvencións
  a proxectos ou accións de investigación-acción, formación e reciclaxe, que
  teñan relación co esforzo global anti-sida en Galicia.
range: Orde
url: 'https://www.xunta.gal/dog/Publicados/1996/19960807/Anuncio8EC2_gl.html'
---
<p>Por Orde do 16 de abril de 1996 convocáronse axudas económicas para proxectos ou accións de investigación-acción, actividades de interese comunitario no campo da vixilancia epidemiolóxica, información, prevención, detección, tratamento e atención do VIH/SIDA.</p>
<p>Estas axudas ían dirixidas a aquelas persoas ou institucións que desenvolven as ditas actividades na Comunidade Autónoma de Galicia, coa especial consideración das solicitudes presentadas por institucións públicas ou benéfico-privadas sen ánimo de lucro.</p>
<p>Segundo o artigo 9 da dita orde, a resolución da convocatoria debe publicarse no DOG facendo consta-la contía da axuda concedida.</p>
<p>Por iso, facendo uso das facultades que me confiren os artigos 34 e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Conceder axuda económica para o financiamento dos proxectos ou accións que, en relación co esforzo global anti-VIH/SIDA, se recollen no anexo desta orde, na contía que nel se determinan.</p>
<p>Santiago de Compostela, 24 de xullo de 1996.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>5922</p>

