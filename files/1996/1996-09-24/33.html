---
date: '1996-09-24'
id: A1B6
page: 8
number: 187
agency: CONCELLO DE VIGO
section: VI. ANUNCIOS
title: >-
  Anuncio de exposición pública do estudio de detalle da U.E. II-04 para uso
  industrial Ricardo Mella.
range: Anuncio
url: 'https://www.xunta.gal/dog/Publicados/1996/19960924/AnuncioA1B6_gl.html'
---
<p>O Pleno do Concello, en sesión do día 8-2-1996, acordou o seguinte:</p>
<p>1. Aprobar inicialmente o estudio de detalle da U.E. II-04 para uso industrial Ricardo Mella na parroquia de San Andrés de Comesaña, promovido pola comunidade de bens San Andrés, representada por Alberto Alonso Macía e Bartolomé Campins Transpuesto, redactado polos arquitectos Arturo e Eduardo Fraga Fernández e visado polo COAG con data 12 de maio de 1995, tendo en conta que a parcelación e a asignación de edificabilidade que figura no estudio de detalle debe considerarse, a título indicativo, pendente de concreción no oportuno proxecto de compensación.</p>
<p>2. Somete-lo expediente a información pública durante o prazo de quince días mediante anuncios no DOG, BOP, taboleiro oficial de anuncios do concello e un xornal dos de maior circulación da provincia, con notificación persoal ós propietarios e restantes interesados directamente afectados.</p>
<p>O que se fai público en cumprimento do punto 2º do acordo plenario, e signifícase que o prazo de exposición ó público se entenderá aberto desde a primeira publicación ata o remate dos quince días contados desde o derradeiro anuncio.</p>
<p>A documentación atópase na oficina municipal de información (baixo do concello).</p>
<p>Vigo, 4 de setembro de 1996.</p>
<p>José Antonio Gil Sotres</p>
<p>Alcalde Acctal.</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

