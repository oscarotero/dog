---
date: '1996-07-24'
id: '8872'
page: 7
number: 145
agency: CONSELLERÍA DE INDUSTRIA E COMERCIO
section: IV. OPOSICIÓNS E CONCURSOS
title: >-
  Orde do 12 de xullo de 1996 pola que se resolve a convocatoria para a
  provisión, polo sistema de libre designación, dun posto de traballo vacante no
  Instituto Galego de Consumo.
range: Orde
url: 'https://www.xunta.gal/dog/Publicados/1996/19960724/Anuncio8872_gl.html'
---
<p>Convocada por Orde do 3 de xuño de 1996 (DOG nº 120, do 19 de xuño) a provisión, polo sistema de libre designación, dun posto de traballo vacante no Instituto Galego de Consumo, esta consellería, no uso das facultades e atribucións conferidas pola Lei 4/1988, do 26 de maio, da función pública de Galicia, e os artigos 16 e 17 do Decreto 93/1991, do 20 de marzo, e no uso das facultades que lle confire o artigo 15.4º de dita lei,</p>
<p>DISPÓN:</p>
<p>Primeiro.-Resolve-la convocatoria para a provisión, polo sistema de libre designación, do posto de traballo vacante no Instituto Galego de Consumo, anunciada pola Orde do 3 de xuño de 1996 (DOG nº 120, do 19 de xuño).</p>
<p>Segundo.-Adxudicarlle destino, no posto de traballo que se indica, á funcionaria que se relaciona no anexo da presente orde.</p>
<p>Terceiro.-O cesamento no actual destino da funcionaria que obtivo a praza producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión da praza adxudicada deberá realizarse no prazo dos tres días seguintes ó do cesamento, se se trata da mesma localidade na que presta os seus servicios a funcionaria, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Cuarto.-O centro onde cause alta a funcionaria realizará, dentro dos prazos reflectidos no apartado anterior, a dilixencia de toma de posesión.</p>
<p>Quinto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicándolle previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 12 de xullo de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO</p>
<p>NRP: 33.851.029.24 A2060</p>
<p>Grupo: A</p>
<p>Apelidos e nome: Somoza Díaz-Sarmiento, Paola.</p>
<p>Denominación do posto de traballo: xefe do Servicio de Información e Educación.</p>
<p>Centro directivo: Xerencia do Instituto Galego de Consumo.</p>
<p>Localidade: Santiago de Compostela.</p>
<p>Corpo/Escala: xeral.</p>
<p>Nivel: 28</p>
<p>C. específico: 1.639.104</p>
<p>5536</p>

