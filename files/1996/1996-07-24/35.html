---
date: '1996-07-24'
id: 88EE
page: 7
number: 145
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960724/Anuncio88EE_gl.html'
---
<p>O Pleno Municipal, na sesión celebrada o día 25 de xuño de 1996, adoptou o seguinte acordo, en réxime de competencia delegada polo artigo 2 da Lei 7/1995, do 29 de xuño, de delegación e distribución de comnpetencias en materia de urbanismo:</p>
<p>Aprobar, con carácter definitivo, un documento redactado polos servicios técnicos municipais polo que se introducen modificacións puntuais no Plan Xeral de Ordenación urbana nos seguintes aspectos:</p>
<p>a) Definición do concepto de semisoto e modificación puntual do punto 6.2.21 das ordenanzas do PXOU derivada da introducción deste concepto.</p>
<p>b) Modificación do punto 8 nas ordenanzas 2 e 3, introducindo unha posibilidade excepcional de situa-las edificacións a máis distancia da aliñación mediante a tramitación dun estudio de detalle.</p>
<p>c) Modificación do ámbito da U.A. 63 e cambio da súa cualificación.</p>
<p>d) Reaxuste dunha vía existente no PXOU e a súa conexión ó sistema xeral coa creación dunha nova vía a través dunha unidade de execución que se delimita como U.E.-1 da zona de Vilaboa.</p>
<p>e) Incorporación da vía, denominado r/ Eduardo Blanco Amor, en As Brañas.</p>
<p>f) Incorporación da vía denominado r/ Mosteiro de Sobrado, en Acea de Ma.</p>
<p>Seguidamente publícase o texto das modificacións introducidas na normativa do PXOU.</p>
<p>-Punto 6.2.21.</p>
<p>Engádese un apartado 7 co seguinte texto:</p>
<p>«7.-Excepcionalmente nas ordenanzas nas que se prevexa o uso de vivenda unifamiliar con configuracións do terreo nas que a vía á que se dá fronte a parcela que está por enriba da mesma e puidese</p>
<p>aparecer semisotos, permitirase a construcción destes coas seguintes condicións:</p>
<p>a) Non poderán exceder de 3 m na súa fachada posterior ou laterais, medidos desde a rasante do terreo en contacto coa edificación ata a parte superiro do forxado do teito do semisoto.</p>
<p>Neste suposto e para efectos da forma de medición de alturas establecidas nos puntos 1 e 2 deste artigo, non se considerará como planta a de semisoto, permitíndose supera-la altura máxima establecida en metros pola ordenanza correspondente en 3 m, neste caso non será de aplicación o disposto no número 3 deste artigo.</p>
<p>b) En ningún caso se permitirán remodelacións do terreo que supoñan a elevación da plataforma de asento da edificación, nin as tendentes a favorece-la aparición de semisoto.»</p>
<p>-Punto 10.2. Ordenanza nº 2. Residencial extensiva.</p>
<p>Engádese un novo parágrafo ó apartado 8 co seguinte texto:</p>
<p>«Excepcionalmente e mediante a tramitación dun estudio de detalle poderán situarse as edificacións a máis distancia da establecida no parágrafo anterior».</p>
<p>-Punto 10.3. Ordenanza nº 3. De asentamento disperso.</p>
<p>Engádese nun novo parágrafo ó apartado 8 co seguinte texto:</p>
<p>«Excepcionalmente e mediante a tramitación dun estudio de detalle poderán situarse as edificacións a máis distancia da establecida no parágrafo anterior.»</p>
<p>A eficacia e entrada en vigor das modificacións aprobadas producirase na forma establecida no artigo 8 d), parágrafo 2º da Lei 7/1995 anteriormente citada.</p>
<p>O acordo adoptado esgota a vía administrativa sendo directamente impugnable ante a xurisdicción contencioso-administrativa de conformidade coa súa lexislación reguladora.</p>
<p>Culleredo, 27 de xuño de 1996.</p>
<p>Julio Sacristán de Diego</p>
<p>Alcalde</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

