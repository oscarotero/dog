---
date: '1996-11-06'
id: B37E
page: 9
number: 217
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de outubro de 1996, da Dirección Xerencia do Complexo
  Hospitalario Arquitecto Marcide-P. Novoa Santos de Ferrol, pola que se anuncia
  o concurso público para a adquisición de aparellos cirúrxicos e
  lavacentrífuga.
range: Resolución
url: 'https://www.xunta.gal/dog/Publicados/1996/19961106/AnuncioB37E_gl.html'
---
<p>A Dirección Xerencia do Hospital Arquitecto Marcide-P. Novoa Santos,en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), sobre delegación de competencias en órganos centrais e periféricos do Sergas, convoca o seguinte concurso público.</p>
<p>Expediente: C.P. 19/1996.</p>
<p>Subministración: aparellos cirúrxicos e lavacentrífuga.</p>
<p>Orzamento: 27.075.000 ptas. IVE incluído.</p>
<p>Fianza provisional: 2% do orzamento de licitación (segundo anexo I).</p>
<p>Forma de adxudicación: concurso público, procedemento aberto, tramitación urxente.</p>
<p>Prazo de execución: os bens obxecto do presente concurso público entregaranse no prazo establecido no prego de cláusulas administrativas particulares (anexo I).</p>
<p>Admisión de variantes: non se admitirán.</p>
<p>Solvencia económica e financeira: acreditarase de acordo co establecido no artigo 16 da Lei 13/1995, de contratos das administracións públicas, e no prego de cláusulas administrativas particulares.</p>
<p>Solvencia técnica: acreditarase de acordo co establecido no artigo 18 da Lei 13/1995, de contratos das administracións públicas, e no prego de cláusulas administrativas particulares.</p>
<p>Criterios de adxudicación:</p>
<p>-Características funcionais, relación calidade/prezo/custo: (35%).</p>
<p>-Fiabilidade e seguridade no uso: (35%).</p>
<p>-Prazo de entrega: (30%).</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións do Complexo Hospitalario Arquitecto Marcide-P. Novoa Santos, estrada de San Pedro de Leixa s/n, 15405 Ferrol (A Coruña), tódolos días laborais, agás os sábados, das 9 ás 15 horas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Complexo Hospitalario Arquitecto Marcide-P. Novoa Santos antes das 14 horas do décimo terceiro día natural contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981) 33 40 84 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura das proposicións: terá lugar na sala de xuntas do Complexo Hospitalario Arquitecto Marcide-P. Novoa Santos sito na estrada San Pedro de Leixa, s/n, 15405 Ferrol, a partir das 9.30 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que presentarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do/s adxudicatario/s do/s contrato/s.</p>
<p>Ferrol, 14 de outubro de 1996.</p>
<p>Pedro Molina Coll</p>
<p>Director-xerente do Complexo Hospitalario Arquitecto Marcide-P. Novoa Santos de Ferrol</p>
<p>9607960</p>

