---
date: '1996-07-29'
id: 89CA
page: 7
number: 147
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 298/1996, do 18 de xullo, polo que se declara a utilidade pública e se
  dispón a urxente ocupación dos bens e dereitos afectados polas obras de
  acondicionamento da estrada C-531, treito N-540-Mandrás, clave N/OU/91.3.1.
range: Decreto
url: 'https://www.xunta.gal/dog/Publicados/1996/19960729/Anuncio89CA_gl.html'
---
<p>O 4 de xullo do 1996, o conselleiro de Política Territorial, Obras Públicas e Vivenda aprobou o proxecto da obra de acondicionamento da estrada C-531, treito N-540-Mandrás, clave N/OU/91.3.1.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do</p>
<p>15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e vivenda, considerándose xustificada pola continuidade das actuacións no itinerario e pola especial incidencia na seguridade vial.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día dezaoito de xullo de mil novecentos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto da obra de acondicionamento da estrada C-531, treito N-540-Mandrás, clave N/OU/91.3.1.</p>
<p>Santiago de Compostela, dezaoito de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>5554</p>

