---
date: '1996-07-29'
id: 89C6
page: 7
number: 147
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 23 de xullo de 1996 pola que se modifica parcialmente a do 22 de
  decembro de 1995, pola que se dispón a concesión de axudas a persoas físicas e
  xurídicas por razón de interese social ou humanitario.
range: Orde
url: 'https://www.xunta.gal/dog/Publicados/1996/19960729/Anuncio89C6_gl.html'
---
<p>A disposición primeira da Orde do 22 de decembro de 1995 (DOG nº 1 do martes 2 de xaneiro de 1996), establece que a Consellería da Presidencia e Administración Pública poderá conceder axudas económicas por razón de interese social ou humanitario,</p>
<p>por un importe de 15.300.000 ptas., con cargo á aplicación orzamentaria 04.09.121A.480.0.</p>
<p>Desde o 3 de xaneiro, data da súa entrada en vigor, ata o momento presente, a cantidade de solicitudes recibidas é significativamente superior ás de anos anteriores, incremento que afecta especialmente á modalidade de interese humanitario nas que o fundamento destas axudas é o de paliar feitos imprevisibles de urxente atención, nos que os seus destinatarios requiren dunha atención perentoria na obtención de recursos. Todo iso aconsella unha ampliación da cantidade que para o ano 1996 ten establecida a Consellería da Presidencia e Administración Pública, polo que, en uso das atribucións que teño conferidas, e tendo en conta a existencia de crédito axeitado e suficiente,</p>
<p>DISPOÑO:</p>
<p>Primeiro.-A cantidade establecida na disposición primeira da Orde do 22 de decembro de 1995 amplíase nunha contía de 1.950.000 ptas., co que a Consellería da Presidencia e Administración Pública poderá conceder axudas económicas por razón de interese social e humanitario por un importe de 17.250.000 ptas. con cargo á aplicación orzamentaria 04.09.121A.480.0, existindo crédito suficiente na partida indicada nos orzamentos da Comunidade Autónoma para 1996.</p>
<p>Disposición derradeira</p>
<p>A presente orde entrará en vigor o día seguinte ó da súa publicación.</p>
<p>Santiago de Compostela, 23 de xullo de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>9605681</p>

