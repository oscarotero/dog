---
date: '1996-08-22'
id: 951E
page: 7
number: 164
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 7 de agosto de 1996 pola que se resolve o procedemento de selección
  para a adquisición da condición de catedrático nos corpos de profesores de
  ensino secundario, de escolas oficiais de idiomas e de artes plásticas e
  deseño, convocado pola Orde do 14 de febreiro de 1996.
range: Orde
url: 'https://www.xunta.gal/dog/Publicados/1996/19960822/Anuncio951E_gl.html'
---
<p>De conformidade co disposto no apartado 9.5 da orde do 14 de febreiro de 1996 (DOG do 27), pola que se convocaba procedemento de selección para a adquisición da condición de catedrático nos corpos de profesores de ensino secundario, de escolas oficiais de idiomas e de artes plásticas e deseño.</p>
<p>A Consellería de Educación e Ordenación Universitaria,</p>
<p>DISPÓN:</p>
<p>Primeiro.-Facer pública a relación dos aspirantes que adquiren a condición de catedrático nos corpos de profesores de ensino secundario, profesores de escolas oficiais de idiomas e de artes plásticas e deseño, nos anexos I, II e III desta orde, respectivamente.</p>
<p>Segundo.-De conformidade coa disposición adicional décimo sexta, punto 3, da Lei 1/1990, do 3 de outubro, de ordenación xeral do sistema educativo, a condición de catedrático adquírese con carácter persoal e, en consecuencia, non se perde</p>
<p>por acceso a outro corpo docente, excedencia voluntaria, servicios especiais ou outra circunstancia que non implique a perda definitiva da condición de funcionario de carreira.</p>
<p>Terceiro.-Os funcionarios docentes que adquiran a condición de catedrático terán dereito a percibi-lo nivel 26 de complemento de destino e a compoñente xeral do complemento específico.</p>
<p>Cuarto.-Os efectos económicos e administrativos da adquisición da condición de catedrático serán desde o 1 de outubro de 1996.</p>
<p>Quinto.-Os profesores participantes neste concurso de méritos poderán retira-la documentación presentada, por eles mesmos ou por medio de persoa autorizada, no Servicio de Profesorado de Esninanzas Secundaria e Especiais da Consellería de Educación e Ordeanación Universitaria (San Caetano, Santiago), no prazo dun mes contado a partir de transcorridos dous meses desde a publicación da presente orde.</p>
<p>Santiago de Compostela, 7 de agosto de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>4883</p>

