---
date: '1996-03-27'
id: D5CE
page: 2
number: 62
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de marzo de 1996 pola que se aproba o temario que rexerá nos
  procedementos de ingreso, adquisición de novas especialidades e mobilidade
  para a especialidade de galego do corpo de profesores de escolas oficiais de
  idiomas.
range: Orde
url: 'https://www.xunta.gal/dog/Publicados/1996/19960327/AnuncioD5CE_gl.html'
---
<p>O Real decreto 850/1993, do 4 de xuño, polo que se regula o ingreso e a adquisición de especialidades nos corpos de funcionarios docentes a que se refire a Lei orgánica 1/1990, do 3 de outubro, de ordenación xeral do sistema educativo, establece un novo sistema de acceso que pon fin ó procedemento previsto na disposición transitoria quinta da mesma lei para as tres primeiras convocatorias posteriores a súa promulgación.</p>
<p>A fase da oposición regulada no artigo 22 do citado real decreto articúlase sobre os correspondentes temarios que deberán incluír dúas partes que comprendan, respectivamente, os contidos propios e específicos do ámbito científico correspondente e os coñecementos de carácter didáctico e educativo en xeral.</p>
<p>Resultando necesario aproba-lo temario da especialidade de galego do corpo de profesores de escolas oficiais de idiomas, esta consellería,</p>
<p>DISPÓN:</p>
<p>Primeiro.-O cuestionario específico que constitúe a parte A do temario, á que se refiren os artigos 24 e 41.3º do Real decreto 850/1993, do 4 de xuño, para as convocatorias de ingreso, adquisición de novas especialidades e mobilidade no corpo de profesores de escolas oficiais de idiomas, especialidade de galego, será o que se establece na presente orde e que figura no anexo I.</p>
<p>Segundo.-O cuestionario de carácter didáctico e de contido educativo xeral que constitúe a parte B, a que se refire o artigo 24 do real decreto antes citado, é o que se establece na presente orde e que figura no anexo II.</p>
<p>Santiago de Compostela, 1 de marzo de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>Sr. Director Xeral de Persoal</p>
<p>ANEXO I</p>
<p>TEMARIO DE GALEGO</p>
<p>1. A comunicación. Os elementos que interveñen nela. A comunicación verbal. A linguaxe e as súas funcións.</p>
<p>2. A lingua como sistema. Lingua e fala. O signo lingüístico. Sincronía e diacronía. As variedades e rexistros da lingua.</p>
<p>3. Lingua oral e lingua escrita. Características de cada modalidade. As relacións entre elas.</p>
<p>4. A comunicación de masas. Os medios impresos e os medios audiovisuais. A linguaxe verboicónica.</p>
<p>5. A orixe do galego. A romanización. Influencia doutras linguas na conformación do idioma. Voces patrimoniais, cultas e semicultas. Os préstamos.</p>
<p>6. A lingua na Idade Media. O galego, lingua de cultura. Os primeiros textos. Características da lingua medieval.</p>
<p>7. A lingua entre os séculos XVI e XIX. Os séculos escuros. O século XVIII: a Ilustración. O século XIX: o Rexurdimento. Características da lingua nesta etapa.</p>
<p>8. A lingua no século XX. Das Irmandades da Fala á Xeración Nós. A etapa da posguerra. A lingua na actualidade.</p>
<p>9. Lingua e sociedade. Linguas en contacto. Bilingüismo e diglosia. As actitudes lingüísticas. As interferencias lingüísticas.</p>
<p>10. A estandarización da lingua e a normalización lingüística.</p>
<p>11. O sistema fonolóxico do galego. As vocais. As consonantes. Realización fonética e representación gráfica.</p>
<p>12. A sílaba. O acento na palabra e no grupo tonal. Encontro de fonemas na palabra e no sintagma. A entoación.</p>
<p>13. A palabra e os seus constituíntes. Formación de palabras. A derivación: prefixación, sufixación e parasíntese. A composición. As familias léxicas.</p>
<p>14. O significado das palabras. Denotación e connotación. O campo semántico. Sinónimos e contrarios; polisemia e homonimia. O eufemismo.</p>
<p>15. O substantivo: clases, formas e funcións.</p>
<p>16. O adxectivo: clases, formas e funcións. A gradación.</p>
<p>17. O verbo. Descrición morfolóxica. A raíz: verbos regulares e irregulares; as alternancias vocálicas e consonánticas. A vocal temática e as conxugacións.</p>
<p>18. O verbo. O tempo, e modo e o aspecto. A voz.</p>
<p>19. As formas non finitas do verbo. O infinitivo conxugado. As perífrases verbais.</p>
<p>20. O pronome persoal.</p>
<p>21. O artigo. O demostrativo. O posesivo.</p>
<p>22. Os indefinidos, numerais, relativos, interrogativos e exclamativos.</p>
<p>23. O adverbio. A preposición, a conxunción e outros nexos. As interxeccións.</p>
<p>24. A oración: constituíntes e estructura. Os modos de enunciación oracional: a afirmación, a negación, a dúbida, a interrogación e a exclamación.</p>
<p>25. As funcións do esquema oracional. O suxeito. O predicado. Os complementos. Clases de oracións segundo a natureza do predicado.</p>
<p>26. A oración composta. As oracións coordinadas, bipolares e complexas.</p>
<p>27. O texto como unidade comunicativa. Coherencia textual: deixe, anáfora e outros mecanismos. Cohesión textual: estructuras, conectores e relacionantes. Tipos de textos.</p>
<p>28. O texto narrativo. Estructura e características.</p>
<p>29. O texto descritivo. Estructura e características.</p>
<p>30. O texto conversacional. Estructura e características.</p>
<p>31. Textos informativo-expositivos. Estructura e características. Textos argumentativos. Estructura e técnicas.</p>
<p>32. Estratexias para a análise, síntese e resumo de textos.</p>
<p>33. A literatura como producto lingüístico, estético e social. As características da lingua literaria.</p>
<p>34. Literatura e sociedade. A función social da literatura. A especificidade da literatura en contextos bilingües. O caso do galego.</p>
<p>35. A literatura e a súa relación con outras manifestacións culturais: cine, música, pintura, cómic, arquitectura...</p>
<p>36. A literatura popular. Características. A súa influencia na literatura culta.</p>
<p>37. O xénero lírico. Características e desenvolvemento.</p>
<p>38. O xénero narrativo. Características e desenvolvemento.</p>
<p>39. O xénero dramático. Características e desenvolvemento.</p>
<p>40. A literatura na Idade Media. O contexto sociocultural. Autores e códices. Características da literatura trobadoresca. A súa periodización.</p>
<p>41. A cantiga de amigo.</p>
<p>42. A cantiga de amor.</p>
<p>43. A cantiga de escarnio e maldicir.</p>
<p>44. As cantigas de Santa María. A prosa medieval. Os xéneros poéticos menores.</p>
<p>45. A decadencia da lírica galego-portuguesa. A decadencia da literatura culta na idade moderna.</p>
<p>46. A literatura no século XIX. O contexto político e sociocultural. Os precursores. O Rexurdimento.</p>
<p>47. Rosalía de Castro.</p>
<p>48. Eduardo Pondal.</p>
<p>49. Manuel Curros Enríquez. Os epígonos do Rexurdimento.</p>
<p>50. O século XX. O contexto sociocultural. O nacionalismo galego. As Irmandades da Fala. Ramón Cabanillas. Noriega Varela.</p>
<p>51. O grupo Nós. Vicente Risco.</p>
<p>52. Ramón Otero Pedrayo.</p>
<p>53. Alfonso R. Castelao.</p>
<p>54. As vangardas en Galicia. Manuel Antonio e Amado Carballo. A escola neotrobadoresca.</p>
<p>55. Prosistas e dramaturgos de preguerra. Rafael Dieste.</p>
<p>56. Galicia na inmediata posguerra. A literatura no exilio. A actividade cultural e editorial desde os anos 50. O xénero ensaístico.</p>
<p>57. Álvaro Cunqueiro: poeta, narrador e dramaturgo.</p>
<p>58. Ánxel Fole e Eduardo Blanco Amor. Outros narradores desta etapa.</p>
<p>59. A poesía de posguerra: caracterización e tendencias. Luis Pimentel, Aquilino Iglesia Alvariño, X.M. Díaz Castro.</p>
<p>60. A poesía de posguerra: Celso Emilio Ferreiro e Antón Tovar.</p>
<p>61. A promoción dos poetas dos 50. Das Festas Minervais ó grupo Brais Pinto. Principais autores e tendencias.</p>
<p>62. A renovación da prosa. A Nova Narrativa. Principais cultivadores da novela e da narrativa breve.</p>
<p>63. Autores e orientacións narrativas a partir de 1975.</p>
<p>64. Últimas promocións poéticas. Constitución de grupos. Pluralidade de voces e tendencias.</p>
<p>65. O teatro desde a posguerra ata a actualidade. Situación e perspectivas.</p>
<p>66. O ensaio. Os xéneros xornalísticos. A súa relación coa literatura.</p>
<p>ANEXO II</p>
<p>1. A educación secundaria na Lei orgánica de ordenación xeral do sistema educativo (LOXSE): educación secundaria obrigatoria, bacharelato, finalidades e estructura.</p>
<p>2. A formación profesional na LOXSE. Os seus compoñentes. Formación profesional específica de grao medio e grao superior. Vinculación da formación profesional cos demais niveis educativos.</p>
<p>3. Desenvolvemento curricular da LOXSE. Fontes e funcións do currículo. Análise dos elementos curriculares na área e as materias da especialidade correspondente.</p>
<p>4. Características básicas do desenvolvemento psicolóxico dos adolescentes. Aspectos cognitivos, motrices, afectivos e sociais. Implicacións no proceso de ensinanza e aprendizaxe da área e materias da especialidade pola que se opta.</p>
<p>5. A organización dos centros. Os órganos de goberno e de coordinación didáctica. Normativa sobre o funcionamento dos centros. Traballo en equipo e colaboración docente.</p>
<p>6. Programación das intencións educativas no centro. Funcións e decisións propias dos proxectos curri</p>
<p>culares da secundaria obrigatoria e bacharelato. Estratexias de elaboración.</p>
<p>7. Presencia, nas diferentes áreas do currículo da educación secundaria, de contidos (transversais) relativos á educación moral e cívica, á educación para a paz, a cooperación internacional, a igualdade entre os sexos e á educación ambiental.</p>
<p>8. Fundamentación da área e materias da especialidade pola que se opta e as súas aportacións ós obxectivos xerais da etapa correspondente. Análises dos enfoques didácticos e as súas implicacións no ensino da área e materiais.</p>
<p>9. A programación: principios psicopedagóxicos e didácticos; vinculación co proxecto curricular. Estructura e elementos das unidades didácticas: concreción e aplicación na área e materiais da especialidade correspondente.</p>
<p>10. A avaliación na educación secundaria. Avaliación do proceso de aprendizaxe e do proceso de ensino. Función dos criterios de avaliación. Procedementos e instrumentos de avaliación. A promoción na etapa de ensino secundario obrigatorio.</p>
<p>11. Materiais curriculares e recursos didácticos: recursos materiais e impresos, medios audiovisuais e informáticos. Criterios para a súa selección e utilización.</p>
<p>12. A acción titorial na educación secundaria. Funcións e actividades titoriais. O titor e a súa relación co equipo docente, cos alumnos e coas familias.</p>
<p>13. A diversidade de intereses, motivacións e capacidades do alumnado. Medidas metodolóxicas, curriculares e organizativas no centro e na aula. A integración de alumnos con necesidades educativas especiais na educación secundaria obrigatoria.</p>
<p>14. A educación permanente como principio básico do sistema educativo. Metodoloxía e avaliación do proceso de ensino e aprendizaxe de persoas adultas.</p>
<p>NOTA: As referencias que se fan á lexislación en materia educativa en determinados temas deste cuestionario inclúen, xunto coa normativa de carácter básico, as disposicións lexislativas que a desenvolven no ámbito da Comunidade Autónoma de Galicia.</p>
<p>9602008</p>

