---
date: '1996-03-27'
id: D63E
page: 2
number: 62
agency: 'CONSELLERÍA DE FAMILIA, MULLER E XUVENTUDE'
section: VI. ANUNCIOS
title: >-
  Resolución do 19 de marzo de 1996, da Secretaría Xeral da Consellería de
  Familia, Muller e Xuventude, pola que se anuncia concurso público polo
  procedemento aberto, para a subministración e deseño de camisetas, pólos e
  gorras para a campaña de verán-96.
range: Resolución
url: 'https://www.xunta.gal/dog/Publicados/1996/19960327/AnuncioD63E_gl.html'
---
<p>A Secretaría Xeral da Consellería de Familia, Muller e Xuventude, e unha vez cumpridos os trá</p>
<p>mites administrativos correspondentes, resolve anuncia-lo concurso que a seguir se cita:</p>
<p>Obxecto: subministración e deseño de 8.000 camisetas, 1.000 pólos e 9.000 gorras para a campaña verán-96.</p>
<p>Orzamento: 5.500.000 ptas., co IVE engadido, (cinco millóns cincocentas mil pesetas).</p>
<p>Garantía provisional: non se esixe.</p>
<p>Garantía definitiva: 220.000 ptas.</p>
<p>Forma de adxudicación: concurso público, procedemento aberto.</p>
<p>Prazo de execución: os bens obxecto do presente concurso público entregaranse no prazo dun mes contado a partir da data da formalización do correspondente contrato.</p>
<p>Solvencia económica e financeira: acreditarase de acordo co establecido no artigo 16 da Lei 13/1995, de contratos das administracións públicas.</p>
<p>Solvencia técnica: acreditarase de acordo co establecido no artigo 18 da Lei 13/1995, de contratos das administracións públicas.</p>
<p>Clasificación esixible: non se esixe.</p>
<p>Criterios de adxudicación: os definidos na cláusula 11 do prego de cláusulas administrativas particulares, que rexe o presente concurso.</p>
<p>Documentos de interese para os licitadores: o prego de cláusulas administrativas particulares, e demais documentación complementaria, estarán a disposición dos interesados para o seu exame, na Dirección Xeral de Xuventude, sita no complexo administrativo de San Caetano, bloque 3-1º andar, Tfno.: (981) 54 48 21, ou no rexistro xeral da Consellería de Familia, Muller e Xuventude, en Santiago de Compostela, tódolos días laborables, agás sábados, das 9 ás 15 horas.</p>
<p>Presentación de proposicións: no rexistro xeral da Consellería de Familia, Muller e Xuventude (San Caetano, s/n, Santiago de Compostela) ou por calquera dos modos previstos no artigo 100 do Regulamento xeral de contratos do Estado, no prazo de vinteseis días naturais contados desde o día seguinte ó da publicación deste anuncio no Diario Oficial de Galicia.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981) 54 58 43, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Documentación que deben presenta-los licitadores: a que se indica na cláusula 9ª do prego de cláusulas administrativas particulares e a indicada no prego de prescricións técnicas.</p>
<p>Apertura de proposicións: a apertura das proposicións admitidas será realizada pola mesa de con</p>
<p>tratación, reunida en acto público, na sala de xuntas da Secretaría Xeral da Consellería de Familia, Muller e Xuventude (Santiago de Compostela), as 11 horas do sétimo día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar no día hábil seguinte.</p>
<p>Anuncio: o anuncio do presente concurso público será por conta do adxudicatario do contrato.</p>
<p>Santiago de Compostela, 19 de marzo de 1996.</p>
<p>P.D. (Orde 15-12-1993)</p>
<p>Javier Batán Rodríguez</p>
<p>Secretario xeral da Consellería de Familia, Muller e Xuventude</p>
<p>2277</p>

