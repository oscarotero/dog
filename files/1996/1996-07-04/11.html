---
date: '1996-07-04'
id: 80AE
page: 6
number: 131
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Cédula de notificación (219/1995).
range: Cédula
url: 'https://www.xunta.gal/dog/Publicados/1996/19960704/Anuncio80AE_gl.html'
---
<p>Dolores Pernas Alonso, secretaria en funcións do Xulgado de Primeira Instancia e Instrucción número un de Arzúa, certifico que no libro de sentencias dictadas por este xulgado en procedementos civís consta a recaída en autos de xuízo de cognición número 219/1995, con encabezamento e parte dispositiva do teor literal seguinte:</p>
<p>«Sentencia. En Arzúa, o dous de maio de mil novecentos noventa e seis.</p>
<p>Vistos por Eva María Doval Lorente, xuíza do Xulgado de Primeira Instancia e Instrucción número un de Arzúa, os presentes autos de xuízo de cognición número 219/1995, seguidos por instancia de Manuel Tojo Ben, representado polo procurador Victorino Regueiro Muñoz, con asistencia letrada de José María Paz Sueiro, sendo demandado Agustín Pazos Quintela, Mercedes Quintela e Manuel Pazos Quintela, representado pola procuradora Teresa Pernas Grobas, con asistencia letrada de María Jesús García Arias.</p>
<p>Decido que, estimando a demanda deducida polo procurador Regueiro Muñoz, en nome e representación de Manuel Tojo Ben, contra Mercedes Quintela Mato, Manuel e Agustín Pazos Quintela e herdeiros descoñecidos e incertos de José Antonio Pazos Quintela, debo declarar e declaro que o predio nº 406 do plano de concentración parcelaria da zona de Medín, O Pino, ten dereito ó aproveitamento das augas que discorren polo predio nº 405, propiedade dos demandados, condenando a estes a repoñe-lo rego que atravesa o predio ó ser e estado que sempre tivo, debendo clausura-lo novo rego aberto, absténdose, no sucesivo, de todo acto que</p>
<p>supoña perturbación do aproveitamento de auga a favor do actor. Condénase os demandados ó pagamento das custas.</p>
<p>Notifíquese esta resolución ós demandados declarados en rebeldía na forma prevista nos artigos 282 e 283 da Lei de axuizamento civil, salvo que a parte actora, no prazo de 5 días, solicite a notificación persoal ó amparo do disposto no artigo 769.1º da devandita lei.</p>
<p>Esta sentencia non é firme, contra ela cabe recurso de apelación para ante a Audiencia Provincial no termo de cinco días, contados a partir da súa notificación ás partes.</p>
<p>Así, por esta miña sentencia, xulgando en primeira instancia, pronúncioo, mándoo e asínoo».</p>
<p>Publicación. A anterior sentencia foi lida e publicada pola xuíza que a dictou, no día da súa data, estando celebrando audiencia pública. Dou fe.</p>
<p>E para que conste e sirva de notificación en legal forma ós herdeiros descoñecidos e incertos de Antonio Pazos Quintela, e ó codemandado rebelde Manuel Pazos Quintela, expido e asino esta cédula en Arzúa, 16 de maio de 1996.</p>
<p>Dolores Pernas Alonso</p>
<p>Secretaria en funcións</p>
<p>5042</p>

