---
date: '1996-07-04'
id: 811E
page: 6
number: 131
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 21 de xuño de 1996 polo que se anuncia concurso público de
  alleamento de parcelas propiedade do Instituto Galego da Vivenda e Solo, no
  polígono de Esteiro en Ferrol.
range: Resolución
url: 'https://www.xunta.gal/dog/Publicados/1996/19960704/Anuncio811E_gl.html'
---
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo resolve convoca-lo seguinte concurso público:</p>
<p>Obxecto: concurso público para o alleamento das parcelas que se detallan propiedade do Instituto Galego de Vivenda e Solo para o seu destino preceptivo e exclusivo á construcción de vivendas de protección oficial de réxime xeral.</p>
<p>Polígono de Esteiro.</p>
<table><tbody><tr><td>Cuarteirón</td><td>Valoración
ptas.</td><td>IVE (6%)
ptas.</td><td>Total
ptas.</td></tr>
<tr><td></td></tr>
</tbody></table>
<table><tbody><tr><td>5 A 1</td><td>13.568.734</td><td>2.170.997</td><td>15.739.731</td></tr>
<tr><td>9 A</td><td>114.498.549</td><td>18.319.768</td><td>132.818.317</td></tr>
<tr><td>9 B</td><td>143.233.315</td><td>29.917.330</td><td>173.150.645</td></tr>
<tr><td>9 C</td><td>177.745.221</td><td>28.439.235</td><td>206.184.456</td></tr>
<tr><td>29 C</td><td>176.830.627</td><td>28.292.900</td><td>205.123.527</td></tr>
</tbody></table>
<p>Prego de bases: o prego de bases que rexerá no concurso poderá ser examinado nos servicios centrais do Instituto Galego da Vivenda e Solo, sitos na Área Central do polígono das Fontiñas, en Santiago de Compostela, ou na Delegación Provincial do Instituto Galego da Vivenda e Solo na Coruña, sito no edificio de servicios múltiples, r/ Salvador de Madariaga, s/n, durante o prazo de presentación de proposicións, os días e horas hábiles agás o sábado.</p>
<p>Garantías: para a presentación de proposicións esixirase aval bancario por importe equivalente ó 5% do prezo da parcela (IVE incluído).</p>
<p>Destinatarios: a esta convocatoria poderán concorre-las seguintes persoas físicas e/ou xurídicas:</p>
<p>a) As persoas físicas e/ou xurídicas que teñan por finalidade a promoción de vivendas e desenvolvesen a súa actividade nese campo alomenos os últimos tres anos.</p>
<p>b) As cooperativas de vivendas que, conforme a lexislación vixente, estean validamente constituídas e inscritas ou que se constitúan e inscriban para o efecto, e estean facultadas para ser promotoras de vivendas de protección oficial.</p>
<p>c) As demais entidades de finalidade e carácter social, sen ánimo de lucro, que teñan entre os seus propios obxectivos o de promover e proporcionarlles os seus membros vivendas sometidas a algún réxime de protección oficial, sempre que se constituísen ou se constitúan para o efecto, segundo a respectiva lexislación vixente pola que se rixan.</p>
<p>Presentación de proposicións: as proposicións presentaranse no rexistro da Delegación Provincial do Instituto Galego da Vivenda e Solo da Coruña, sito no edificio de servicios múltiples, 8ª planta, na rúa Salvador de Madariaga s/n, en días e horas hábiles, agás os sábados.</p>
<p>O prazo de admisión das proposicións rematará ás 14 horas de 20 de setembro de 1996.</p>
<p>Apertura das proposicións: a apertura e admisión de proposicións será realizada pola mesa de contratación que se reunirá na Delegación Provincial do Instituto Galego da Vivenda e Solo da Coruña as 11 horas do día 27 de setembro de 1996.</p>
<p>O tribunal técnico constituirase ás 11 horas de día 8 de outubro de 1996, no lugar anteriormente sinalado, para os efectos de emiti-lo informe de valoración ó que fai referencia a cláusula séptima do prego de bases.</p>
<p>A adxudicación provisional das parcelas farase pública no prazo máximo de 30 días a contar desde a data de admisión das proposicións.</p>
<p>Documentos que deben presenta-los ofertantes: as proposicións deberán ir acompañadas dos documentos esixidos na cláusula sexta do prego de bases.</p>
<p>Santiago de Compostela, 21 de xuño de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>5053</p>

