---
date: '1996-11-12'
id: B6E2
page: 10
number: 221
agency: AUGAS DE GALICIA
section: VI. ANUNCIOS
title: >-
  Resolución do 5 de novembro de 1996 pola que se anuncia a licitación do
  concurso, polo procedemento aberto trámite de urxencia, das asistencias
  técnicas de clave OH.136.306/A.T. e OH.436.357/A.T.
range: Resolución
url: 'https://www.xunta.gal/dog/Publicados/1996/19961112/AnuncioB6E2_gl.html'
---
<p>A) Asistencia técnica.</p>
<p>1. Asistencia técnica para a tramitación dos expedientes de expropiación dos bens afectados pola construcción do encoro de Caldas de Reis no río Umia.</p>
<p>Clave: OH.136.306/A.T.</p>
<p>Orzamento: vinteoito millóns oitocentas noventa e unha mil setecentas setenta e dúas pesetas (28.891.772).</p>
<p>Prazo de execución: 16 meses.</p>
<p>Clasificación: grupo I, subgrupo 1, categoría a.</p>
<p>2. Asistencia técnica para a redacción do proxecto de solucións ós problemas de enchentes no concello de Valga e saneamento integral.</p>
<p>Clave: OH.436.357/A.T.</p>
<p>Orzamento: vintecinco millóns de pesetas (25.000.000).</p>
<p>Prazo de execución: 16 meses.</p>
<p>Clasificación:grupo II, subgrupo 3, categoría a.</p>
<p>(Declaradas urxentes conforme o establecido no artigo 72 da Lei de contratos das administracións públicas).</p>
<p>B) Documentos de interese para os licitadores.</p>
<p>Os pregos de cláusulas administrativas particulares, así como os pregos de prescricións técnicas, estarán de manifesto e a disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia -Consellería de Política Territorial, Obras Públicas e Vivenda-, edificios administrativos de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase unha fianza definitiva equivalente o 4% do orzamento de contrata.</p>
<p>A devandita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda ou enviarse por correo dentro do prazo de admisión sinalado conforme o disposto no Art. 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, seguinte ó da publicación deste anuncio no Diario Oficial de Galicia.</p>
<p>F) Apertura das proposicións.</p>
<p>A apertura das proposicions será realizada pola mesa de contratación, na sala de xuntas da Consellería de Política Territorial, Obras Públicas e Vivenda, ás dez horas do décimo día natural, que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 5 de novembro de 1996.</p>
<p>Emilio García Gallego</p>
<p>Presidente do organismo autónomo Augas de Galicia</p>
<p>8220</p>

