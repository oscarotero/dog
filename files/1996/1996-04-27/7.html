---
date: '1996-04-27'
id: 5EA6
page: 3
number: 83
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 149/1996, do 25 de abril, polo que se declara a utilidade pública e se
  dispón a urxente ocupación dos bens e dereitos afectados polas obras de
  alargamento e mellora da estrada LU-612. de Lugo a Portomarín, treito: Seoane
  - Mougán (clave: N/LU/90.4.2).
range: Decreto
url: 'https://www.xunta.gal/dog/Publicados/1996/19960427/Anuncio5EA6_gl.html'
---
<p>Con data do 15 de abril do 1996, o conselleiro de Política Territorial, Obras Públicas e Vivenda aprobou o proxecto da obra de alargamento e mellora da estrada LU-612 de Lugo a Portomarín, treito: Seoane - Mougán (clave: N/LU/90.4.2).</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola continuidade das actuacións feitas no itinerario e por contar co financiamento da Comunidade Europea (MAC-2).</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día vintecinco de abril de mil novecientos noventa e seis,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto da</p>
<p>obra de alargamento e mellora da estrada LU-612 de Lugo a Portomarín, treito: Seoane - Mougán (clave: N/LU/90.4.2).</p>
<p>Santiago de Compostela, vintecinco de abril de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>9603200</p>

