---
date: '1996-12-09'
id: C542
page: 11
number: 239
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 13 de novembro de 1996 que modifica a Orde do 24 de xullo de 1996 pola
  que se convocan axudas á cooperación empresarial.
range: Orde
url: 'https://www.xunta.gal/dog/Publicados/1996/19961209/AnuncioC542_gl.html'
---
<p>A execución da Orde do 24 de xullo de 1996 pola que se convocan axudas á cooperación empresarial (DOG nº 155, do 8 de agosto de 1996) puxo de manifesto a conveniencia de modificar algúns aspectos desta coa finalidade de mellora-la súa operatividade. En consecuencia, ó abeiro do artigo 13 do Decreto 309/1995, do 23 de novembro de 1995, (DOG nº 233, do 5 de decembro de 1995),</p>
<p>DISPOÑO:</p>
<p>Artigo único.-Modifícase a Orde do 24 de xullo de 1996 pola que se convocan axudas á cooperación empresarial, que pasará a te-la seguinte redacción nos artigos e anexos que se indican a continuación:</p>
<p>1. Artigo 7º, parágrafo primeiro:</p>
<p>«Poderán subvencionarse os seguintes custos e gastos en que incorra/n o/os solicitante/s a partir da data de presentación da solicitude da axuda e con carácter previo á sinatura do contrato ou acordo de cooperación...».</p>
<p>2. Artigo 8º, parágrafos primeiro, segundo e terceiro:</p>
<p>«A subvención a fondo perdido poderá chegar a cubrir ata o 75% dos custos e gastos nos que se incorra para a suscrición e acordos ou contratos de cooperación que considere incentivables o Igape.</p>
<p>A subvención concedida para cada beneficiario non poderá exceder de dezaseis millóns de pesetas por proxecto presentado.</p>
<p>A porcentaxe subvencionada de custos e gastos aprobada reducirase automaticamente á metade no caso de que o proxecto de cooperación non teña éxito e non se concrete nun acordo definitivo de cooperación».</p>
<p>3. Artigo 9º, apartados 3) e 4):</p>
<p>«3) No caso de persoas xurídicas, certificación dos administradores ou do secretario do Consello de Administración, co visto e prace do presidente, na que figure: a composición actual do consello, o detalle de accionistas con participación superior ó 10%, con indicación do nome ou razón social e da porcentaxe de participación, o número de traballadores actuais, o volume de negocios, o inmobilizado neto e o activo total neto correspondente á data de peche do último exercicio.</p>
<p>4) No caso de solicitudes presentadas por empresas participadas por sociedades en porcentaxe superior ó 25%, certificación das sociedades participantes, emitida por representante con poder bas</p>
<p>tante, na que figure o seu número de traballadores actuais e o volume de negocios, o inmobilizado neto e o activo total neto correspondente á data de peche do último exercicio».</p>
<p>4. Artigo 10º, parágrafo terceiro:</p>
<p>«Igualmente, a resolución establecerá a automática reducción á metade da porcentaxe subvencionada de custos e gastos aprobados nos casos en que, pese a teren acreditada os beneficiarios a realización das accións de cooperación aprobadas, estas non cristalizasen nun acordo formalizado segundo algunha das fórmulas anteditas».</p>
<p>5. Artigo 12º, parágrafo primeiro:</p>
<p>«Para o cobramento da subvención os beneficiarios deberanlle presentar ó Igape, xunto cos documentos que xustifiquen o cumprimento das condicións impostas na resolución individual de concesión, de acordo co exposto no artigo 11º, unha solicitude de cobro segundo modelo que figura como anexo II da presente orde».</p>
<p>6. Anexo I substitúese polo anexo I que se achega.</p>
<p>7. Engádese a continuación do anexo I, o anexo II que se xunta.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de novembro de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>9017</p>

