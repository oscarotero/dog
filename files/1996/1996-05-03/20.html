---
date: '1996-05-03'
id: 60F2
page: 4086
number: 87
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de febreiro de 1996, da Dirección Xeral de Relacións
  Laborais, pola que se ordena o rexistro e publicación no Diario Oficial de
  Galicia do convenio colectivo da empresa Babe y Cía, S.L.
range: Resolución
url: 'https://www.xunta.gal/dog/Publicados/1996/19960503/Anuncio60F2_gl.html'
---
<p>Visto o texto do convenio colectivo de ámbito interprovincial da empresa Babe y Cía, S.L., que se susbribiu coa data do 24 de xaneiro de 1996, entre o comite da empresa e o representante dela, e de conformidade co disposto no artigo 90.2º y 3º da Lei 8/1980, do 10 de marzo, do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta dirección xeral,</p>
<p>ACORDA:</p>
<p>Primeiro.-Ordena-la inscrición do devandito convenio colectivo no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Tercero.-Dispoñe-la súa publicación no Diario Oficial de Galicia.</p>
<p>Santiago de Compostela, 22 de febreiro de 1996.</p>
<p>Juan Pedrosa Vicente</p>
<p>Director xeral de Relacións Laborais</p>
<p>Texto do cuarto convenio Babe y Cía, S.A.</p>
<p>Artigo 1º.-Ámbito territorial, funcional e persoal.</p>
<p>O presente convenio afecta a empresa Babe y Cía, S.L., dedicada á actividade do transporte de distribución de productos petrolíferos, e os seus traballadores empregados exclusivamente na dita actividade e que presten os seus servicios nos centros de traballo situados nas provincias de Pontevedra e Ourense, A Coruña ou nos centros que se poidan crear por esta empresa para a distribución dos productos indicados en distintas provincias das sinaladas.</p>
<p>Artigo 2º.-Vixencia e duración.</p>
<p>O presente convenio, establécese por un período de 2 anos, e entrará en vigor o día primeiro de xaneiro de 1996, calquera que sexa a data da súa publicación no Diario Oficial de Galicia, e abranguerá o período comprendido entre esa data e o 31 de decembro de 1997, agás prórroga tácita por anos naturais se non é denunciado formalmente por calquera das partes, polo menos con tres meses de antelación á data de vencemento ou, se é o caso, de calquera das prórrogas.</p>
<p>Se ó finaliza-la súa vixencia non se denunciase por escrito por ningunha das partes, procederase á modificación de retribucións con efectos do primeiro de xaneiro de 1998 e de acordo coas disposicións oficiais que ó respecto estivesen en vigor no dito ano.</p>
<p>Artigo 3º.-Concorrencias do convenio.</p>
<p>O presente convenio rexerá nos seus propios termos e sen variación ningunha durante o ano 1996 e 1997. En consecuencia e durante a súa vixencia non poderá aplicarse no ámbito que comprenda outro concorrente total ou parcialmente, en calquera dos aspectos territoriais, funcional ou persoal.</p>
<p>Artigo 4º.-Compensación e absorción.</p>
<p>As condicións pactadas neste convenio compensaranse na súa totalidade coas que anteriormente viñesen desfrutando os traballadores calquera que fose a súa orixe, denominación ou forma en que estivesen concedidas, respectándose as condicións máis beneficiosas con carácter ad personam, sempre que en conxunto e en cómputo anual sexan superiores ás establecidas neste convenio.</p>
<p>As disposicións legais que puidesen implicar variación económica en todos ou en cada un dos conceptos retribuídos unicamente terán aplicación práctica se globalmente consideradas en cómputo anual superan o valor destas.</p>
<p>Artigo 5º.-Vinculación á totalidade.</p>
<p>No suposto de que por calquera causa se modificase algunha das cláusulas establecidas neste convenio, quedará todo el sen eficacia, debendo procederse a un novo estudio de negociación da totalidade do seu contido que debe ser un e indivisible.</p>
<p>Artigo 6º.-Facultades da empresa.</p>
<p>Son facultades da dirección da empresa, entre outras:</p>
<p>a) A organización e reestructuración da empresa, imposta por necesidades do servicio público que presta, a súa organización e estabilidade.</p>
<p>b) A adaptación de métodos ou sistemas de traballo, oído o comité de empresa.</p>
<p>c) A de fomenta-la productividade, esixindo uns rendementos normais de traballo.</p>
<p>Artigo 7º.-Obrigas do conductor.</p>
<p>Sen prexuízo das obrigas xerais do conductor, no desempeño da súa función laboral, concrétanse como específicas desta actividade as que seguen:</p>
<p>a) A de conducir calquera vehículo da empresa, a teor das necesidades desta, sendo responsable del e da mercadoría que transporta, durante a viaxe que se lle encomendara e da documentación do vehículo.</p>
<p>b) A de facilitar un parte diario por escrito do servicio efectuado e do estado do camión, a súa cisterna e elementos accesorios que se fixen.</p>
<p>c) A de cubri-los percorridos polos itinerarios e nos tempos que se fixen, oída a representación dos traballadores.</p>
<p>d) Inspecciona-lo estado, limpeza e conservación dos vehículos, as súas cisternas e elementos accesorios.</p>
<p>e) Empalmar e desempalmar mangueiras, abrir e pechar válvulas, acoplar e desacoplar brazos de carga e descarga e demais mecanismos utilizados para encher e baleirar cisternas, realizando estas funcións e as súas complementarias, tanto se estes elementos son do seu propio vehículo como se son alleos a el, e aínda que teña que verificar estas operacións dentro do recinto da entidade cargadora.</p>
<p>f) A de coñece-lo funcionamento e uso dos aparellos de extinción de incendios e de executar estas operacións cando proceda a asistir dentro da xornada de traballo ás prácticas de adestramento daqueles.</p>
<p>g) Mentres se estea enchendo e baleirando a cisterna, verificará a operación de purga en cada compartimento, comprobando a ausencia neles de auga decantada.</p>
<p>h) Aterse ás normas legais vixentes en cada momento, así como ás establecidas por CLH, S.A. e as compañías operadoras e ás que se dicten con carácter xeral en relación coa circulación e transporte de productos petrolíferos, en especial o disposto nas normas e procedemento do sistema de cali</p>
<p>dade de Babé y Cía, S.A. conforme a norma ISO 9002.</p>
<p>Artigo 8º.-Xeira de traballo.</p>
<p>A xeira de traballo será de corenta horas semanais de acordo co calendario laboral, en cómputo semanal, garantíndose a realización de 6 horas diarias de traballo efectivo de luns a venres.</p>
<p>Cando a organización do traballo o permita e sempre previo acordo entre a empresa e administrativos, implantarase a xeira continuada para estes, respectándose os que a teñen concedida.</p>
<p>Para o persoal que non está comprendido no artigo 17 do Real decreto 2001/1983, ou do que o substitúa, poderase pactar de común acordo empresa e traballador a distribución da xeira de traballo de luns a venres ou sábados segundo as necesidades da empresa e para este efecto e de suscitarse calquera problema sobre este posible pacto, será oído con carácter preceptivo, na comisión mixta deste convenio.</p>
<p>Tódalas horas que superen ou excedan as corenta horas semanais ou as 8 diarias, terán a consideración de extraordinarias ou de presencia para todo o persoal.</p>
<p>Dada a característica desta actividade, cando as necesidades do servicio o requiran, realizaranse as horas extraordinarias e de presencia que como máximo están permitidas na lexislación vixente.</p>
<p>Á normativa legal vixente haberá que aterse tamén en canto a descanso semanal e diario.</p>
<p>Os sábados e festivos que por necesidades do servicio sexan traballados serán rotativos para o persoal conductor e remunerados do seguinte xeito:</p>
<p>Os sábados serán aboados na cantidade fixada no anexo II polas 8 horas de traballo tanto efectivo como de presencia, e un día de descanso de compensación. Todo o que exceda das 8 horas pagarase como horas extras.</p>
<p>Os festivos serán aboados na contía fixada no citado anexo II por 8 horas de traballo tanto efectivo como de presencia e un día de descanso por compensación. Todo o que exceda das 8 horas pagarase como extras e sen día de descanso compensatorio.</p>
<p>Os festivos serán aboados na contía fixada no citado anexo por 8 horas de traballo tanto efectivo como de presencia, e todo o que exceda das 8 horas pagarase como extras e sen día de descanso compensatorio.</p>
<p>No caso de ser requirido o servicio de taller, en sábados ou festivos, a remuneración aplicable será a mesma que para o persoal conductor.</p>
<p>Artigo 9º.-Definición de tempo de traballo efectivo e tempo de presencia.</p>
<p>Tempo de traballo efectivo:</p>
<p>-A conducción de vehículos.</p>
<p>-A parte do tempo empregado nos procesos de carga ou descarga do vehículo que esixa a participación activa do conductor con manexo de elementos de conexión ou dispositivos de enchedura do vehículo.</p>
<p>En situación de avaría e mantemento:</p>
<p>-O tempo de reparala, sempre que a reparación a realice o mesmo conductor.</p>
<p>-Cando sexa preciso o remolque a talleres ou outros lugares onde se vaia realiza-la reparación, o tempo empregado na dita operación de remolque en caso de que o conductor asuma a conducción do vehículo avariado.</p>
<p>Definición do tempo de presencia:</p>
<p>A parte dos tempos de enchedura ou baleirado do vehículo que só requiran vixilancia do proceso pero non a utilización de equipos ou dispositivos de enchedura ou baleirado, aínda que neste tempo se efectúen xestións administrativas relacionadas co cargamento.</p>
<p>As esperas anteriores a carga ou descarga en orixe ou destino que esixan vixilancia do vehículo.</p>
<p>As de esperas por reparación de avarías ou paradas reguladas por este convenio colectivo ou outras regulamentacións, nas que recae sobre o conductor a vixilancia do vehículo.</p>
<p>Terán tamén carácter de horas de presencia, calquera outra que aconselle a práctica do servicio e de común acordo entre a empresa e o comité. Neste caso teranse en conta para incorporar ó texto de futuros convenios.</p>
<p>Artigo 10º.-Pagas extraordinarias.</p>
<p>As pagas extraordinarias de Nadal, xullo e beneficios, aboaranse na contía de 30 días naturais cada unha delas a razón de salario base máis antigüidade, e faranse efectivas na data sinalada pola ordenanza laboral.</p>
<p>Artigo 11º.-Vacacións.</p>
<p>Tódolos traballadores da empresa desfrutarán dunhas vacacións anuais retribuídas de 30 días naturais a razón de salario base máis antigüidade e o importe dunha bolsa de vacacións que se cifra na contía fixada no anexo II, aboándose ambas ó iniciarse o desfrute das vacacións.</p>
<p>Artigo 12º.-Plus de perigosidade.</p>
<p>Os productores que como consecuencia da actividade que desenvolvan na empresa, manipulen ou transporten habitualmente mercadorías explosivas ou inflamables percibirán un plus do 15% sobre o salario base por día traballado.</p>
<p>Os sábados non festivos consideraranse como efectivamente traballados para os exclusivos efectos de devengos deste plus.</p>
<p>Artigo 13º.-Plus de locomoción.</p>
<p>Establécese a cantidade fixada no anexo II en concepto de plus de transporte para o persoal conductor, e para as restantes categorías a cantidade fixada</p>
<p>no citado anexo II, percibíndose este mesmo por día efectivamente traballado.</p>
<p>Os sábados non festivos consideraranse como efectivamente traballados para os exclusivos efectos de devengo deste plus.</p>
<p>Artigo 14º.-Horas extraordinarias e de presencia.</p>
<p>Páctase expresamente o valor da hora extraordinaria e a de presencia nas cantidades fixadas no anexo II do presente convenio.</p>
<p>Tendo en conta a natureza do traballo que se realiza no transporte de mercadorías perigosas, e o específico de distribución de productos petrolíferos, as horas extra das que se pactase o valor terán o carácter de estructurais e de mantemento, de conformidade coa lexislación vixente.</p>
<p>Co obxecto de reduci-la aglomeración de C/C nos cargadoiros, coa conseguinte perigosidade, e o número de horas de presencia, páctase dentro da xornada laboral unha flexibilidade na entrada ó traballo que se gradúa entre as 6.30 horas e as 8.45 horas.</p>
<p>O persoal comprométese a realiza-las horas establecidas no Real decreto 2001/83, ou do que o substitúa, e a empresa comprométese así mesmo a distribuí-las ditas horas de forma equitativa e que permita a igualdade de oportunidades.</p>
<p>Estas horas serán supervisadas periodicamente polo comité de empresa e se son detectadas anomalías, e estas non son corrixidas, levará consigo a modificación ó anterior horario non flexibilizado.</p>
<p>Artigo 15º.-Axudas de custo.</p>
<p>Fíxase a contía da axuda de custo para todo o persoal a quen afecta o presente convenio nas cantidades que figuran no seu anexo II.</p>
<p>Estas axudas de custo devengaranse para o persoal conductor sempre e cando realice servicios co camión, incluídos sábados e festivos.</p>
<p>Artigo 16º.-Roupa de traballo.</p>
<p>Ó persoal de tráfico facilitaráselle como roupa de traballo unha vez ó ano: dous pantalóns, dúas camisas, unha chaquetiña de tea, un par de zapatos ou botas e guantes segundo as necesidades e cada dous anos un anorak ou roupa de auga.</p>
<p>Ós administrativos unha chaquetiña de tea ó ano.</p>
<p>Ós mecánicos tres fundas e un par de botas ó ano.</p>
<p>Estas pezas de roupa entregaranse coa obrigatoriedade de que na xornada de traballo vaian provistos do uniforme correspondente.</p>
<p>As pezas de roupa de traballo deberán entregarse a tódolos traballadores dentro do primeiro semestre do ano.</p>
<p>Artigo 17º.-Suspensión do permiso de conducción ou autorización para conducir mercadorías perigosas.</p>
<p>En caso de que un conductor sufra a retirada do seu permiso de conducir ou carné T.P.C. por sentencia ou resolución firme da autoridade competente</p>
<p>e de forma definitiva ou temporal, a empresa aseguraralle un novo posto de traballo a elección dela, percibindo o interesado a remuneración correspondente á súa nova categoría.</p>
<p>Ó termo da duración da suspensión do permiso, será reintegrado á súa antiga categoría e posto de traballo.</p>
<p>Enténdese que sempre e cando estea conducindo ó servicio da empresa, exclusivamente e non vulnere o artigo 7 do Real decreto 1999/1979 do Regulamento de mercadorías perigosas, ou do que o substitúa.</p>
<p>Aplicarase o mesmo artigo 17, sempre que ó conductor se lle retirase o seu permiso de conducir, media hora antes e media hora despois da súa entrada e saída ó traballo.</p>
<p>A empresa terá a obrigación de manter como máximo o seguinte número de conductores afectados en función do número de conductores.</p>
<p>No cadro de persoal de ata 20 conductores: un</p>
<p>No cadro de persoal de entre 21 e 40 conductores: dous.</p>
<p>No cadro de persoal de entre 41 e 60 conductores: tres.</p>
<p>No cadro de persoal de entre 61 e 80 conductores: catro.</p>
<p>No cadro de persoal de máis de 80 conductores: cinco.</p>
<p>Artigo 18º.-Comisión mixta.</p>
<p>Constitúese unha comisión mixta como órgano de interpretación e vixilancia do cumprimento do convenio. Terá o seu domicilio no centro de traballo de Vilar de Infesta.</p>
<p>A comisión estará constituída:</p>
<p>Pola parte económicaPola parte social</p>
<p>TitularesTitulares</p>
<p>Ramón González BebeVenancio Custodio González</p>
<p>José Rodríguez Pérez</p>
<p>Suplentes</p>
<p>José Costas Alonso</p>
<p>Manuel ferreiro Sierra</p>
<p>As partes conveñen en someter a esta comisión cantas dúbidas, discrepancias ou conflictos puidesen derivarse como consecuencia da aplicación, desenvolvemento e interpretación do convenio, para que esta comisión mixta emita o seu informe como trámite antes de acudir á xurisdicción correspondente.</p>
<p>A comisión mixta reunirase sempre que o solicite calquera das partes.</p>
<p>Artigo 19º.-Dereito supletorio.</p>
<p>No non previsto neste convenio rexerá a ordenanza laboral de transportes por estrada do 20-3-1971, modificada por outra Orde do 9-7-1974 e demais disposicións legais.</p>
<p>Artigo 20º.-Seguro de vida ou invalidez.</p>
<p>Para o persoal que se rexa por este convenio, nos casos de morte ou invalidez permanente total ou absoluta derivados de accidente de traballo ou enfermidade profesional, a empresa garantirá ós herdeiros ou ó traballador unha indemnización por un importe de 2.600.000 pesetas, concertando obrigatoriamente para tales fins a póliza de seguros.</p>
<p>Artigo 21º.-Incapacidade laboral transitoria.</p>
<p>Os traballadores afectados por este convenio, que se atopen na situación de I.T. (incapacidade temporal), calquera que sexa a causa determinante, a empresa aboaralle ó traballador un complemento ata cubri-lo 100% da base reguladora da prestación da Seguridade Social e a partir do 120 día da baixa.</p>
<p>Artigo 22º.-Acción sindical.</p>
<p>En canto ós dereitos de representación coelctiva e de reunión dos traballadores na empresa haberá que se ater ó establecido na Lei 8/1980, do 10 de marzo, do Estatuto dos traballadores.</p>
<p>Non obstante o disposto anteriormente, non se computará dentro das horas dispoñibles as que correspondan a reunións de comisións deliberadoras do convenio e comisións mixtas que sendo regulamentariamente convocadas terán carácter retributivo.</p>
<p>De acordo co previsto no Estatuto dos traballadores e na LOLS poderán acumularse as horas de crédito sindical que correspondan ós representantes dos traballadores (comités de empresa e delegados de persoal) das empresas afectadas por este convenio nun de calquera sindicato legalmente constituído.</p>
<p>A dita acumulación poderá ser das horas sindicais correspondentes a dous meses durante o ano.</p>
<p>Artigo 23º.-Xubilación anticipada.</p>
<p>Os traballadores que se rexan polo presente convenio e leven como mínimo 24 anos de antigüidade na empresa tendo cumpridos os 60 anos, poderán solicita-la xubilación anticipada.</p>
<p>De acordo coa base reguladora a empresa aboará mensualmente como cantidade fixa e invariable a diferencia existente entre a cantidade que aboe a Seguridade Social e o 100% da dita base. Esta cantidade poderá ser aboada pola empresa dunha soa vez e en función dos meses que falten ata os 65 anos.</p>
<p>O dito compromiso terá como duración ata que cumpra o traballador a idade de 65 anos ou o tope mínimo, que en cada momento se poida establecer pola lexislación vixente para a xubilación voluntaria.</p>
<p>O compromiso rescindirase así mesmo cando a empresa deixe a actividade pola que se rexe este convenio.</p>
<p>En caso de non existir acordo entre empresa e traballador a esa xubilación voluntaria que libremente poderá solicita-lo citado traballador, poderase opor por causa xustificada o empresario, quen elevará a petición do traballador á comisión mixta</p>
<p>que decidirá por maioría se procede ou non a xubilación solicitada sendo vinculante esta decisión.</p>
<p>Artigo 24º.-Retribucións.</p>
<p>Para o ano 1996 as retribucións do persoal afectado por este convenio serán as detalladas na táboa anexa.</p>
<p>Para o ano 1997, as retribucións e demais conceptos económicos actualizaranse mediante un incremento do valor do índice real de prezos ó consumo, garantíndose como mínimo un 4%.</p>
<p>Artigo 25º.-Antigüidade.</p>
<p>Os traballadores en activo o 1-1-95 continuarán coa escala de porcentaxes actuais, a non ser que sexan modificadas por disposición legal.</p>
<p>Os traballadores contratados a partir do 1-1-95 rexeranse no futuro pola seguinte escala:</p>
<p>Ós 5 anos 5% sobre o salario base.</p>
<p>Ós 10 anos 10% sobre o salario base.</p>
<p>Ós 15 anos 15% sobre o salario base, sen incrementos posteriores.</p>
<p>Esta escala poderá ser modificada se por disposición legal así se decretase.</p>
<p>ANEXO I</p>
<p>TÁBOA SALARIAL</p>
<table><tbody><tr><td>Ano 1996</td><td>Ano 1997</td></tr>
</tbody></table>
<table><tbody><tr><td>Grupo 1º</td></tr>
<tr><td>Subgrupo «A»</td></tr>
<tr><td>I xefe de servicio</td><td>151.097</td></tr>
<tr><td>II inspector principal</td><td>138.084</td></tr>
<tr><td>Subgrupo «B»</td></tr>
<tr><td>I enxeñeiro e licenciado</td><td>141.802</td></tr>
<tr><td>II enxeñeiro e Aux. titulado</td><td>115.768</td></tr>
<tr><td>III axudante técnico santiario</td><td>103.490</td></tr>
<tr><td>Grupo 2º</td></tr>
<tr><td>I xefe de sección</td><td>123.206</td></tr>
<tr><td>II xefe de negociado</td><td>113.907</td></tr>
<tr><td>III oficial 1ª</td><td>107.212</td></tr>
<tr><td>IV oficial 2ª</td><td>103.491</td></tr>
<tr><td>V auxiliar administrativo</td><td>97.168</td></tr>
<tr><td>VI aspirantes e aprendices</td></tr>
<tr><td>maiores de 18 anos</td><td>71.373</td></tr>
<tr><td>menores de 16 anos</td><td>47.096</td></tr>
<tr><td>Grupo 3º</td></tr>
<tr><td>Subgrup «A»</td></tr>
<tr><td>I xefe de tráfico 1ª</td><td>113.907</td></tr>
<tr><td>II xefe de tráfico 2ª</td><td>108.331</td></tr>
<tr><td>III xefe de tráfico 3ª</td><td>107.586</td></tr>
<tr><td>IV conductor mecánico</td><td>106.468</td></tr>
<tr><td>V conductor</td><td>103.490</td></tr>
<tr><td>VI conductor motociclos</td><td>100.518</td></tr>
<tr><td>VII axudante</td><td>99.028</td></tr>
<tr><td>Mozo especialización</td><td>97.168</td></tr>
<tr><td>Mozo carga, descarga e reparto</td><td>95.314</td></tr>
<tr><td>Grupo 4º</td></tr>
<tr><td>Xefe de taller</td><td>117.628</td></tr>
<tr><td>Encargado contramestre</td><td>113.907</td></tr>
<tr><td>Encargo xeral</td><td>108.331</td></tr>
</tbody></table>
<table><tbody><tr><td>Ano 1996</td><td>Ano 1997</td></tr>
</tbody></table>
<table><tbody><tr><td>Encargado de almacén</td><td>107.587</td></tr>
<tr><td>Xefe de equipo</td><td>107.587</td></tr>
<tr><td>Oficial 1ª</td><td>106.468</td></tr>
<tr><td>Oficial 2ª</td><td>103.491</td></tr>
<tr><td>Oficial 3ª</td><td>97.168</td></tr>
<tr><td>Engraxador lavacoches</td><td>97.168</td></tr>
<tr><td>Mozo de taller</td><td>97.168</td></tr>
<tr><td>Grupo 5º</td></tr>
<tr><td>Cobrador</td><td>97.168</td></tr>
<tr><td>Telefonista</td><td>95.310</td></tr>
<tr><td>Porteiro</td><td>95.310</td></tr>
<tr><td>Vixilante</td><td>95.310</td></tr>
<tr><td>Garda de día</td><td>95.310</td></tr>
<tr><td>Garda de noite</td><td>97.168</td></tr>
<tr><td>Limpadora</td><td>84.150</td></tr></tbody></table>
<p>Trabajadores entre 16 e 18 anos aplicando el Real decreto de 9 de febreiro de 1990 nº 170/1990 sobre salario interprofesional vixente.</p>
<p>ANEXO II</p>
<p>OUTROS CONCEPTOS RETRIBUTIVOS</p>
<table><tbody><tr><td>Ano 1996</td><td>Ano 1997</td></tr>
</tbody></table>
<table><tbody><tr><td>Artigo 8º</td></tr>
<tr><td>Aboamento sábado:</td><td>4.961</td></tr>
<tr><td>Aboamento festivos:</td><td>13.224</td></tr>
<tr><td>Artigo 11º</td></tr>
<tr><td>Bolsa vacacións</td><td>42.151</td></tr>
<tr><td>Artigo 13º</td></tr>
<tr><td>P. transporte</td></tr>
<tr><td>P. conductor:</td><td>655</td></tr>
<tr><td>P. restantes:</td><td>1.305</td></tr>
<tr><td>Artigo 14º</td></tr>
<tr><td>Hora extra:</td><td>1.123</td></tr>
<tr><td>Hora presencia:</td><td>1.118</td></tr>
<tr><td>Artigo 15º</td></tr>
<tr><td>(Galicia)</td></tr>
<tr><td>Xantar</td><td>1.643</td></tr>
<tr><td>Cea</td><td>1.643</td></tr>
<tr><td>Pernoctación</td><td>1.643</td></tr>
<tr><td>Desayuno</td><td>546</td></tr>
<tr><td>5.475</td></tr>
<tr><td>(Fuera de Galicia)</td></tr>
<tr><td>Xantar</td><td>2.740</td></tr>
<tr><td>Cea</td><td>2.740</td></tr>
<tr><td>Prenoctación</td><td>2.189</td></tr>
<tr><td>Almorzo</td><td>546</td></tr>
<tr><td>8.215</td></tr>
</tbody></table>
<p>9601907</p>

