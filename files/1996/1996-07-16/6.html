---
date: '1996-07-16'
id: 851A
page: 6
number: 139
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de abril de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do convenio colectivo da empresa Gallega de Consulting, S.A.
range: Resolución
url: 'https://www.xunta.gal/dog/Publicados/1996/19960716/Anuncio851A_gl.html'
---
<p>Visto o expediente do convenio colecctivo de Gallega de Consulting, S.A., que tivo entrada nesta delegación provincial o día 24-4-1996, subscrito en representación da parte económica pola empresa, e, da parte social, polo delegado de persoal o 10-4-1996, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a súa notificación ás representacións económica y social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 30 de abril de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Convenio colectivo Gallega de Consulting, S.A. Ano 1996</p>
<p>Artigo 1º.-Ámbito funcional.</p>
<p>O presente convenio será de obrigada observancia en tódolos centros de traballo de Gallega de Consulting, S.A. da provincia da Coruña.</p>
<p>Artigo 2º.-Ámbito persoal.</p>
<p>Este convenio colectivo afecta a tódolos traballadores da empresa, coa única excepción do persoal de alta dirección (nivel 0) da táboa de categorías.</p>
<p>Artigo 3º.-Ámbito temporal.</p>
<p>A duración do presente convenio é dun ano, iniciando a súa vixencia para tódolos efectos o día 1 de xaneiro de 1996 ata o 31 de decembro de 1996 e prorrogarase anualmente por tácita aceptación, e nos seus propios termos, en tanto non se solicite a súa revisión e se formule a súa necesaria denuncia. Mentres non se alcance un novo acordo, todo o contido do presente convenio terá vixencia.</p>
<p>Artigo 4º.-Denuncia e revisión.</p>
<p>Calquera das partes asinantes do presente convenio colectivo poderá pedir, mediante denuncia notificada por escritos á outra parte, a revisión del, con dous meses mínimos de antelación ó vencemeneto do convenio e/ou de calquera das súas prórrogas.</p>
<p>No caso de solicitarse a revisión do convenio, a parte que formule a súa denuncia deberá achegar unha proposta sobre os puntos e contido que comprenda a revisión solicitada.</p>
<p>Denunciando o convenio nos termos anteriormente establecidos, as partes obríganse a comeza-las conversacións para negocia-la revisión no prazo non superior a un mes antes da data de vencemento do convenio ou da próroga.</p>
<p>Artigo 5º.-Vinculación á totalidade.</p>
<p>Sendo as condicións pactadas un todo orgánico e indivisible, o presente convenio será nulo e non producirá efecto ningún no suposto de que a autoridade ou xurisdicción competente, no exercicio das facultades que lle sexan propias, obxectase ou invalidase algún dos seus pactos ou non aprobase a totalidade do seu contido.</p>
<p>Artigo 6º.-Comité paritario de vixilancia e interpretación.</p>
<p>Quédalle encomendada a vixilancia e interpretación dos pactos contidos no presente convenio a un comité paritario que se constituirá no prazo máximo de vinte días contados desde a data da súa publicación no BOP da Coruña.</p>
<p>As partes asinantes acordarán o regulamento de funcionamento do citado comité, que estará integrado por un representante de cada unha das dúas partes signatarias do convenio.</p>
<p>Artigo 7º.-Período de proba e ingreso.</p>
<p>Poderá concertarse por escrito un período de proba, que en ningún caso excederá de seis meses para o persoal dos niveis 1 ó 4, de dous meses para os niveis 5 a 7 e 15 días para os demais traballadores. A empresa e o traballador están respectivamente obrigados a realizaren as experiencias que constitún o obxecto da proba.</p>
<p>Durante o período de proba o traballador terá os dereitos e obrigas correspondentes á súa categoría profesional e ó posto de traballo que desempeñe, coma se fose de cadro de persoal, excepto os derivados da resolución da relación laboral, que poderá producirse a instancia de calquera das partes durante o seu transcurso.</p>
<p>Transcorrido o período de proba sen que se producise o desistimento, o contrato producirá plenos efetos, computándose o tempo dos servicios prestados na antigüidade do traballador na empresa.</p>
<p>Artigo 8º.-Provisión de vacantes.</p>
<p>Cando se produza unha vacante ou sexa preciso cubrir novos postos comunicaráselle a todo o persoal da empresa por medio dun aviso no taboleiro de anuncios. Este aviso deberá publicarse cunha antelación mínima de dez días á data fixada para o remate.</p>
<p>Artigo 9º.-Promoción.</p>
<p>Concederáselle preferencia ó persoal de niveis inferiores para que poida ocupar praza de categoría superior, sempre que obteña igual puntuación á dos aspirantes a ingreso no exame que se convoque con tal fin.</p>
<p>Artigo 10º.-Regras para a provisión de vacantes e promocións.</p>
<p>A empresa terá en conta os seguintes principios básicos:</p>
<p>a) Tódolos traballadores terán dereito a concursar solicitando calquera vacante que se produza en calquera categoría de nivel superior.</p>
<p>b) A empresa, cano o xulgue necesario, poderá efectua-las probas pertinentes para comprobar se se dan nos aspirantes os requisitos esixidos para o posto que se pretende cubrir.</p>
<p>c) No caso de que non reuniren os traballadores solicitantes os requisitos e coñecementos esixidos para a vacante, a xuízo da empresa, esta poderá proceder a cubrila con persoal alleo.</p>
<p>d) Tódolos ascensos se considerarán a proba, confirmándose a designación ós seis meses, salvo que neste período de proba se deduza a falta de idoneidade do ascendido, caso no que volverá á súa situación anterior, e a empresa pode optar por cubrir esta vacante con algún dos candidatos que participan no proceso de selección ou convocar novamente a praza.</p>
<p>Artigo 11º.-Organización do traballo.</p>
<p>A organización práctica do traballo con suxeición á lexislación vixente é facultade exclusiva da dirección da empresa. Sen mingua da autoridade que lle corresponde á dirección da empresa ou ós seus representantes legais, os delegados de persoal terán ás funcións de información, orientación e proposta no relacionado coa organización e racionalización do traballo, de conformidade coa lexislación específica e o presente convenio.</p>
<p>Artigo 12º.-Categorías profesionais.</p>
<p>As categorías e niveis profesionais quedan establecidos do seguinte modo, co obxecto as adaptar ás nosas necesidades específicas.</p>
<p>Esta relación de niveis e categorías é meramente enunciativa, sen que supoña obriga de ter provistos os enumerados:</p>
<p>Nivel 0. Categoría: persoal de alta dirección (excluído do presente convenio de acordo co artigo 2 deste).</p>
<p>Nivel 1. Categoría: director de división.</p>
<p>Nivel 2. Categoría: coordinador de división.</p>
<p>Nivel 3. Categoría: director adxunto.</p>
<p>Nivel 4. Categoría: xefe superior.</p>
<p>Nivel 5. Categoría: xefe de área.</p>
<p>Nivel 6. Categoría: director de delegación.</p>
<p>Nivel 7. Categoría: especialista de área.</p>
<p>Nivel 8. Categoría: oficial de primeira.</p>
<p>Nivel 9. Categoría: oficial de segunda.</p>
<p>Nivel 10. Categoría: auxiliar.</p>
<p>Nivel 11. Categoría: traballador en prácticas titulado superior.</p>
<p>Nivel 12. Categoría: traballador en prácticas titulado medio.</p>
<p>Nivel 13. Categoría: persoal subalterno maior de 18 anos.</p>
<p>Nivel 14. Categoría: traballadores con contrato de aprendizaxe.</p>
<p>Non se contempla neste convenio colectivo o persoal subalterno menor de 18 anos. No suposto de habelo, as súas condicións económicas virá determinadas, polo salario mínimo vixente. (Os niveis 1 ó 6 poderán usar tarxetas de visita da empresa, personalizadas).</p>
<p>Artigo 13º.-Definición de categorías.</p>
<p>As definicións de cada categoría son as seguintes:</p>
<p>-Persoal de alta dirección (nivel 0).</p>
<p>Comprende os cargos de: conselleiro delegado, xerente, etc. (todos eles están excluídos do presente convenio).</p>
<p>-Resto de niveis por orde de ascenso:</p>
<p>-Aprendiz (nivel 14).</p>
<p>É aquela persoa que ingresou na empresa cun contrato de aprendizaxe que ten por obxecto a adquisición da formación teórica e práctica necesaria para o desempeño adecuado da categoría profesional.</p>
<p>O salario desta categoría profesional será a do salario mínimo vixente en atención á súa idade, reducido na proporción seguinte:</p>
<p>Primeiro ano de contrato, 0 70%.</p>
<p>Segundo ano de contrato, o 80%.</p>
<p>Terceiro ano de contrato, o 90%.</p>
<p>Para os menores de 18 anos non poderá ser inferior ó 85% do salario mínimo interprofesional da súa idade.</p>
<p>-Persoal subalterno (nivel 13).</p>
<p>Terá a consideración desta categoría o subalterno maior de dezaoito anos, que ten por misión facer recados dentro ou fóra da oficina, recoller e entregar correspondencia, así como outros traballos secundarios ordenados polos seus xefes ou inmediatos superiores.</p>
<p>-Traballador en prácticas (nivel 12).</p>
<p>É o traballador titulado medio que mediante un contrato en prácticas realiza as funcións para a obtención da práctica profesional adecuada ó nivel de estudios cursados.</p>
<p>-Traballador en prácticas (nivel 11).</p>
<p>É o traballador titulado superior que mediante un contrato en prácticas realiza as funcións para a obtención da práctica profesional ó nivel de esetudios cursados.</p>
<p>-Auxiliar (nivel 10).</p>
<p>É o empregado maior de 18 anos que ten ó seu cargo operacións elementais administrativas e en xeral as puramente mecánicas e mecanográficas.</p>
<p>-Oficial de segunda (nivel 9).</p>
<p>Realiza as mesmas funcións que se asignan ó auxiliar, con certo grao de experiencia, seguridade e reapidez.</p>
<p>-Oficial de primeira (nivel 8).</p>
<p>É o empregado cualificado que, con iniciativa e responsabilidade restrinxida e subordinado a un nivel superior, realiza traballos de carácter secundario que só esixen coñecementos xerais da técnica administrativa.</p>
<p>-Especialista de área (nivel 7).</p>
<p>É o empregado capacitado técnica e profesionalmente que despois dun período de aprendizaxe accede a realizar traballos específicos dentro dunha área ou departamento da empresa.</p>
<p>-Director delegación (nivel 6).</p>
<p>É o empregado que ten ó seu cargo e baixo a súa responsabilidade cada unha das oficinas delegadas. As súas tarefas son comerciais e técnicas, dirixindo o persoal auxiliar da oficina e ostentando facultade para asina-lo correo xerado nela.</p>
<p>Polo que respecta as súas funcións técnicas dependerán de cada unha das divisións operativas segundo a natureza dos traballos.</p>
<p>-Xefe de área (nivel 5).</p>
<p>É aquela persoa que realiza cometidos de xefatura e coordinación de tarefas, nunha área de traballo ou departamento específico. Recibe ordes dos mandos da división á que pertence. Ten ó seu mando ó seu persoal auxiliar.</p>
<p>-Xefe superior (nivel 4).</p>
<p>É o xefe de área que debido á súa evolución na empresa e á súa madurez no posto pode ser promocionado a este nivel eocnómico superior.</p>
<p>-Director adxunto (nivel 3).</p>
<p>É o empregado que ás oredes dun director de división ou coordinador realiza, tarefas propias dos citados postos como axuda e asistencia auxiliar a eles, suplíndoos en caso de ausencia.</p>
<p>-Coordinador (nivel 2).</p>
<p>É aquel alto empregado capaz de desempeñar tarefas correspondentes ó director de división e, en estreita colaboración con el, coordinará as funcións do persoal ás súas ordes. As súas funcións de mando, organización de traballo, responsabilidade e supervisión seranlle delegadas polo director de división de quen dependerá.</p>
<p>-Director de división (nivel 1).</p>
<p>É a máis alta categoría anual. O director de división é o responsable pleno e final das divisións operativas da empresa. Ten mando sobre o persoal da división e área de traballo e está facultado para asina-la correspondencia que se xere na súa división baixo a correspondente antesinatura.</p>
<p>Artigo 14º.-Servicio militar.</p>
<p>Durante o tempo que o persoal permanece no servicio militar obrigatorio, ou non voluntario para anticipa-lo cumprimento daquel, reservaráselle a praza que viña desempeñando.</p>
<p>Transcorridos 60 días desde o seu licenciamento sen presentarse ó seu cargo laboral entenderase que renuncia por propia vontade e quedará totalmente extinguida a relación laboral.</p>
<p>Cando as obrigas militares lle permitan ó empregado acudir ó traballo e sempre que iso non transforme a súa organización, apreciación que fará libremente a empresa, o empregado poderá traballar por horas, aboadas a rateo do seu soldo. Se a empresa tivese oficina delegada na poboación a que sexa destinado o empregado procurarase adscribilo a ela,</p>
<p>sempre que poidan ser compatibles o seus deberes de empregado e soldado.</p>
<p>Artigo 15º.-Xornada laboral.</p>
<p>As horas de traballo efectivas en cómputo anual serán de 1.752 horas, de acordo co calendario laboral de empresa (anexo II) no que se prevén festivos de empresa, pontes e distribución das diferentes xornadas.</p>
<p>Hai tres tipos de xornada laboral:</p>
<p>a) Xornada normal de 8 horas efectivas.</p>
<p>b) Xornada intensiva de verán de 6,5 horas efectivas.</p>
<p>c) Xornada intensiva de Nadal de 5 horas efectivas.</p>
<p>Para todas elas utilizarase un horario flexible a comodidade do traballador, de acordo coas seguintes pautas:</p>
<p>-Xornada A).</p>
<p>Tardes:</p>
<p>Flexible de 15 a 16.</p>
<p>Fixo de 16 a 18.30.</p>
<p>Flexible de 18.30 a 19.</p>
<p>Mañás:</p>
<p>Flexible de 8.30 a 9.30.</p>
<p>Fixo de 9.30 a 14.</p>
<p>Flexible de 14 a 14.30.</p>
<p>-Xornada B).</p>
<p>Flexible de 8.30 a 9.</p>
<p>Fixo de 9 a 15.</p>
<p>Flexible de 15 a 15.30.</p>
<p>-Xornada C).</p>
<p>Flexible de 8.30 a 9.30.</p>
<p>Fixo de 9.30 a 14.</p>
<p>Flexible de 14 a 14.30.</p>
<p>Por razóns familiares a petición do traballador e segundo apreciación da empresa, poderá instaurarse en determinados períodos unha xornada de traballo D, na que a peculiaridade consiste en que o traballo o efectúa o traballador peticionario desde o seu domicilio, sen acudir ó centro de traballo.</p>
<p>Todo traballador desprazado a outra empresa por razón de servicio, aterase ó horario do centro de traballo de destino, se ben en canto ó cómputo das horas traballadas se considerarán extraordinarias as que excedan mensualmente do cadro horario a empresa. Se, polo contrario, estas resultasen inferiores, recuperaranse no próximo mes ou de ser posible, completaranse diariamente nas oficinas da súa empresa.</p>
<p>Artigo 16º.-Vacacións.</p>
<p>Tódolos traballadores desfrutarán de 30 días naturais de vacacións, como mínimo, preferentemente no mes de agosto. Aqueles que por necesidades do servicio teñan que toma-las vacacións noutros períodos terán preferencia no seguinte ano para desfrutalas en agosto. No suposto de que se fraccionen as vacacións computaranse a razón de 22 días laborables.</p>
<p>Ata cinco días dos trinta de vacacións poderán ser utilizados para compensación de pontes e festivos da empresa de acordo coas realidades de traballo previstas pola dirección da empresa á hora de confecciona-lo calendario anual.</p>
<p>O plano de vacacións quedará previsto, para efectos informativos, dentro do mes de marzo como parte integrante do citado calendario laboral, aínda que posteriormente será posible a súa modificación por necesidades ineludibles de producción.</p>
<p>Todo o persoal poderá planificar individualmente as súas festas e necesidades de ocio, para o cal ten dereito a desprazar fóra do mes de agosto ata dez días das súas vacacións anuais. Esta planificación anual ten que ser comunicada por escrito á dirección de Galcosa antes do 31 de marzo de cada ano.</p>
<p>Artigo 17º.-Permisos.</p>
<p>O persoal de Galcosa poderá solicitar permisos, facéndoo por escrito ante o mando de quen dependa e posterior informe deste á dirección, todo iso en forma previa. Se se produce ausencia sen petición de permiso será considerado como falta ó traballo. Neste caso o persoal debe avisar de tal evento polo medio máis rápido posible ó seu mando ou á dirección.</p>
<p>Os permisos que dan dereito a retribución son os seguintes:</p>
<p>a) Vinte días naturais en caso de matrimonio.</p>
<p>b) Catro días nos casos de falecemento do cónxuxe, pais ou fillos.</p>
<p>c) Dous días nos casos de nacemento de fillo, enfermidade grave ou falecemento de parentes ata segundo grao de consanguinidade ou afinidade, salvo no caso da letra b) anterior.</p>
<p>d) Un día por traslado de domicilio habitual.</p>
<p>e) Polo tempo indispensable, para o cumprimento dun deber inescusable de carácter público e persoal. Cando o cumprimento do deber antes referido supoña a imposibilidade da prestación do traballo en máis do 20% das horas laborais nun período de tres meses, poderá a empresa pasa-lo traballador afectado á situación de excedencia forzosa. No suposto de que o traballador por cumprimento do deber ou desempeño do cargo perciba unha indemnización, descontarase o importe desta do salario a que tivese dereito na empresa.</p>
<p>f) Para realizar funcións sindicais ou de representación do persoal nos termos establecidos pola lei.</p>
<p>Artigo 18º.-Faltas.</p>
<p>As faltas cometidas polos traballadores ó servicio da empresa clasificaranse atendendo á súa importancia, reincidencia e intención, en leves, graves e moi graves, de conformidade co que se dispón nos puntos seguintes:</p>
<p>a) Considéranse faltas leves:</p>
<p>-Tres faltas de puntualidade durante un mes sen que exista causa xustificada.</p>
<p>-A non comunicación coa antelación debida da súa falta ó traballo por causa xustificada, a non ser probe a imposibilidade de facelo.</p>
<p>-Falta de aseo persoal e limpeza persoal.</p>
<p>-Falta de atención e dilixencia co público.</p>
<p>-Discusións que repercutan na boa marcha dos servicios.</p>
<p>-Faltar ó traballo un día ó mes sen causa xustificada.</p>
<p>-A embriaguez ocasional.</p>
<p>b) Son faltas graves:</p>
<p>-Faltar dous días ó traballo sen xustificación.</p>
<p>-A simulación de enfermidade ou accidente.</p>
<p>-As cometidas contra o respecto debido ós seus superiores ou compañeiros de traballo.</p>
<p>-A reincidencia nas faltas leves, salvo as de puntualidade, aínda que sexan de distinta natureza, dentro dun trimestre, se mediaron sancións.</p>
<p>-O abandono do traballo sen causa xustificada.</p>
<p>-A neglixencia no traballo cando cause prexuízo grave.</p>
<p>c) Son faltas moi graves:</p>
<p>-Faltar ó traballo máis de dous días ó mes sen causa xustificada.</p>
<p>-A fraude, a deslealdade e abuso de confinza nas funcións encomendadas.</p>
<p>-O furto e o roubo, tanto ós demais traballadores como á empresa ou a calquera persoa dentro dos locais da empresa ou fóra dela, durante acto de servicio. Quedan incluídos neste apartado o falsear datos ante o xurado, se tales falsidades teñen como finalidade maliciosa o conseguir algún beneficio.</p>
<p>-A simulación comprobada de enfermidade, inutilidade, estragar ou causar desperfectos en máquinas, aparellos, instalacións, edificios, obxectos e departamentos da empresa; que recaese sobre o traballador sentencia dos tribunais de Xustiza competentes por delictos de roubo, furto, estafa e malversación cometidos fóra da empresa, que poida motivar desconfianza cara ó seu autor; a continua e habitual falta de aseo e limpeza persoal, que produza queixas xustificadas dos compañeiros; a embriaguez durante o traballo; os malos tratos de</p>
<p>palabras ou obra ou falta grave de respecto e consideración ós xefes, compañeiros ou subordinados; abandona-lo traballo en postos de responsabilidade; a reincidencia en falta grave, aínda que sexa de distinta natureza, dentro do mesmo trimestre, sempre que fose obxecto de sanción.</p>
<p>Artigo 19º.-Sancións.</p>
<p>As sancións que a empresa poida aplicar, segundo a gravidade e circunstancias das faltas cometicas, serán as seguintes:</p>
<p>a) Faltas leves.</p>
<p>Amoestación por escrito.</p>
<p>b) Faltas graves.</p>
<p>Suspensión de emprego e soldo de un a dez días.</p>
<p>c) Faltas moi graves.</p>
<p>Suspensión de emprego e soldo de once días a dous meses.</p>
<p>Despedimento.</p>
<p>Para a aplicación das sancións que anteceden terase en conta o maior ou menor grao de responsabilidade do mesmo e repercusións do feito nos demais traballadores e na empresa.</p>
<p>Artigo 20º.-Tramitación e procedemento das faltas e sancións.</p>
<p>A facultade de impoñe-las sancións correspóndelle á dirección da empresa, que póra en coñecemento dos enlaces sindicais.</p>
<p>Será necesaria a instrumentación de expediente na imposición de sancións ós traballadores que ostenten cargos electivos sindicais, e naqueloutros casos en que a empresa estime a súa tramitación.</p>
<p>Artigo 21º.-Prescrición.</p>
<p>a) Faltas leves: 10 días.</p>
<p>b) Faltas graves: 20 días.</p>
<p>c) Faltas moi graves: 60 días.</p>
<p>Todas elas a partir da data en que a empresa tivo coñecemento da súa comisión e, en todo caso, ós seis meses de se cometeren.</p>
<p>Artigo 22º.-Lexislación complementaria.</p>
<p>En todo o non pactado expresamente neste convenio aplicarase o que dispoña en cada materia o Estatuto dos traballadores e demais lexislación vixente.</p>
<p>Artigo 23º.-Demisión do traballador.</p>
<p>En caso de demisión do traballador, este deberá avisar por escrito á dirección cun mínimo de 60 días de antelación para os niveis do 1 ó 6 e de 30 para os niveis restantes. Se non se realiza este preaviso, perderá o interesado a retribución correspondente a eses días, como resarcimento dos danos e perdas que tal omisión do prazo lle ocasione á empresa. O establecido no parágrafo precedente enténdese sen prexuízo da indemnización prevista nos supostos que contempla o artigo 21 do Estatuto dos traballadores.</p>
<p>Artigo 24º.-Folga.</p>
<p>No suposto de folga, o desconto polo exercicio legal dela calcularase tomando como base as horas deixadas de traballar, valoradas na proporción retribución anual/horas anuais.</p>
<p>Arigo 25º.-Salario convenio.</p>
<p>Establécense para cada nivel de categoría en cómputo anual na táboa anexo I.</p>
<p>Artigo 26º.-Plus de transporte.</p>
<p>Consiste nunha cantidade que se establece para efectos de compensación de gastos e tempos para situarse no lugar de traballo. Figura na táboa anexo I citada, quedando excluído da cotización á Seguridade Social.</p>
<p>Artigo 27º.-Horas extraordinarias.</p>
<p>Só se realizarán no suposto de necesidade perentoria e serán ordenadas e posteriormente autorizadas polo mando autorizado para iso. Serán retribuídas en recibo de salarios aplicando os importes que, para cada categoría, figuran na táboa salarial anexa I citado.</p>
<p>Por necesidades económicas da empresa, esta poderá computa-los tempos investidos en horas extras en tempos de descanso equivalente ó 175% das horas extras efectuadas.</p>
<p>Artigo 28º.-Axudas de custo e quilometraxe por desprazamentos.</p>
<p>Se o desprazamento se efectúa en vehículo da empresa ou de alugueiro só se repercutirá nas notas de gastos de viaxe aqueles que correspondan ó mantemento, peaxe e consumibles do vehículo, realmente pagados.</p>
<p>Se se utiliza vehículo propio do traballador, os quilómetros compesaranse a 38 pesetas sen que proceda outro concepto de cargo excepto a peaxe.</p>
<p>Non se establecen axudas de custo fixas xa que a empresa compensará os gastos de manutención e aloxamento pola súa contía real.</p>
<p>Artigo 29º.-Comisións.</p>
<p>O persoal afectado por este convenio que participe nalgunha acción comercial poderá devengar unha comisión pola súa xestión na contía que previamente se concerte.</p>
<p>Tódalas comisións se liquidarán por trimestres naturais mediante liquidación nominativa.</p>
<p>Artigo 30º.-Formación profesional.</p>
<p>Para conseguir unha maior competitividade no mercado e especialización dos traballadores da empresa, así como o persoal de alta dirección (nivel 0 do convenio), créase unha bolsa económica consistente no 0,5% da facturación contratada da empresa, a cal se dedicará para afronta-los gastos da dita formación.</p>
<p>Esta bolsa económica será xestionada e controlada pola empresa e os represntantes dos traballadores.</p>
<p>Artigo 31º.-Compensación ILT.</p>
<p>No caso de ILT a empresa compensará en recibo de salarios o importe bruto dos devengos, mentres dura esta situación ata o 100% do que lle correspondería en caso de estar en activo.</p>
<p>A persoa que inicie unha situación de ILT debe informar deste evento á empresa, tal e como queda indicado para os casos de permiso no artigo 17º. Todo isto independente das posteriores xustificacións oficiais de asistencia a consulta e parte de baixa.</p>
<p>Artigo 32º.-Nupcialidade.</p>
<p>O persoal que contraia matrimonio canónico ou civil percibirá unha gratificación extra equivalente ó 65% do salario mensual.</p>
<p>Artigo 33º.-Natalidade.</p>
<p>O nacemento de cada fillo premiarase cunha paga extra equivalente ó 65% do salario mensual.</p>
<p>Artigo 34º.-Plus de antigüidade.</p>
<p>Establécese un plus de antigüidade calculado en quinquenios sen limitación ningunha. Cada quinquenio liquidarase en recibo de salarios ó 4% do salario base de cada categoría. O seu devengo e cobro iniciarase o día primeiro de cada ano en que se cumpra cada quinquenio.</p>
<p>Como complemento deste plus de antigüidade, tódolos traballadores fixos do cadro de persoal quedarán cubertos por un seguro de vida cos seguintes capitais de indemnización:</p>
<p>Falecemento: 2.000.000 de ptas.</p>
<p>Falecemento: 4.000.000 de ptas.</p>
<p>Falecemento por accidente circulación: 6.000.000 de ptas.</p>
<p>Invalidez absoluta e permanente: 2.000.000 de ptas.</p>
<p>Tal seguro iniciará a súa cobertura o día 1 de xaneiro do ano seguinte ó ingreso do traballador ou da súa contratación como traballador con contrato indefinido.</p>
<p>Artigo 35º.-Servicio busca de emprego.</p>
<p>Dada a nosa actividade neste campo, calquera traballador da empresa ten dereito ó seu uso para si ou calquer familiar presentado por el, sen ningún cargo.</p>
<p>Artigo 36º.-Distribución do salario.</p>
<p>Os importes anuais recollidos nas táboas salariais anexas comprenden 4 pagas anuais (12 mensualidades e unha extra en xullo e outra en decembro).</p>
<p>Non obstante, acórdase redistribuí-las dúas pagas extraordinarias, aplicándoas mensualmente en cada recibo de salarios, para aquel persoal que así o solicite, por escrito, para cada período anual.</p>
<p>ANEXO I</p>
<p>Táboa salarial ano 1996</p>
<table><tbody><tr><td>Nivel</td><td>G.T.</td><td>Categoría</td><td>B. anual</td><td>P. Trans.</td><td>T. ano</td><td>H. Ext.</td></tr>
<tr><td></td></tr>
</tbody></table>
<table><tbody><tr><td>1</td><td>1</td><td>Director división</td><td>2.972.869</td><td>276.000</td><td>3.248.869</td><td>1.920</td></tr>
<tr><td>2</td><td>1</td><td>Coordinador división</td><td>2.386.407</td><td>276.000</td><td>2.662.407</td><td>1.550</td></tr>
<tr><td>3</td><td>1</td><td>Director adxunto</td><td>2.106.866</td><td>276.000</td><td>2.382.866</td><td>1.370</td></tr>
<tr><td>4</td><td>1</td><td>Xefe superior</td><td>1.923.164</td><td>276.000</td><td>2.199.164</td><td>1.250</td></tr>
<tr><td>5</td><td>1</td><td>Xefe de área</td><td>1.706.163</td><td>276.000</td><td>1.982.163</td><td>1.250</td></tr>
<tr><td>6</td><td>4</td><td>Director delegación</td><td>1.615.809</td><td>276.000</td><td>1.891.809</td><td>1.250</td></tr>
<tr><td>7</td><td>5</td><td>Espeta. de área</td><td>1.278.554</td><td>276.000</td><td>1.554.554</td><td>950</td></tr>
<tr><td>8</td><td>5</td><td>Oficial de primeira</td><td>1.209.581</td><td>276.000</td><td>1.485.581</td><td>875</td></tr>
<tr><td>9</td><td>5</td><td>Oficial de segunda</td><td>1.124.226</td><td>276.000</td><td>1.400.226</td><td>815</td></tr>
<tr><td>10</td><td>7</td><td>Auxiliar</td><td>1.042.465</td><td>276.000</td><td>1.318.465</td><td>815</td></tr>
<tr><td>11</td><td>1</td><td>Práctias T/super</td><td>964.333</td><td>276.000</td><td>1.240.333</td><td>875</td></tr>
<tr><td>12</td><td>2</td><td>Prácticas T/medio</td><td>910.000</td><td>276.000</td><td>1.186.000</td><td>815</td></tr>
<tr><td>13</td><td>7</td><td>Persoal subalterno</td><td>908.880</td><td>276.000</td><td>1.184.880</td><td>815</td></tr>
<tr><td>14</td><td></td><td>Segundo aprendiz 1º ano</td><td>636.216</td><td>636.216</td><td></td></tr>
<tr><td></td><td></td><td>Idade aprendiz 2º ano</td><td>727.104</td><td>727.104</td><td></td></tr>
<tr><td></td><td></td><td>Actual aprendiz 3º ano</td><td>817.992</td><td></td><td>817.992</td><td></td></tr>
</tbody></table>
<p>ANEXO II</p>
<p>Calendario de traballo</p>
<table><tbody><tr><td></td></tr>
<tr><td></td><td>Xaneiro</td><td>Febreiro</td><td>Marzo</td><td>Abril</td><td>Maio</td><td>Xuño</td><td>Xullo</td><td>Agosto</td><td>Setembro</td><td>Outubro</td><td>Novembro</td><td>Decembro</td></tr>
<tr><td></td></tr>
</tbody></table>
<table><tbody><tr><td>1</td><td>F</td><td>8</td><td>8</td><td>8</td><td>F</td><td>S</td><td>6.5</td><td>V</td><td>D</td><td>8</td><td>F</td><td>D</td></tr>
<tr><td>2</td><td>5</td><td>8</td><td>S</td><td>8</td><td>8</td><td>D</td><td>6.5</td><td>V</td><td>6.5</td><td>8</td><td>S</td><td>8</td></tr>
<tr><td>3</td><td>5</td><td>S</td><td>D</td><td>8</td><td>8</td><td>8</td><td>6.5</td><td>S</td><td>6.5</td><td>8</td><td>D</td><td>8</td></tr>
<tr><td>4</td><td>5</td><td>D</td><td>8</td><td>F</td><td>S</td><td>8</td><td>6.5</td><td>D</td><td>6.5</td><td>8</td><td>8</td><td>8</td></tr>
<tr><td>5</td><td>5</td><td>8</td><td>8</td><td>F</td><td>D</td><td>8</td><td>6.5</td><td>V</td><td>6.5</td><td>S</td><td>8</td><td>8</td></tr>
<tr><td>6</td><td>S</td><td>8</td><td>8</td><td>S</td><td>8</td><td>8</td><td>S</td><td>V</td><td>6.5</td><td>D</td><td>8</td><td>F</td></tr>
<tr><td>7</td><td>D</td><td>8</td><td>8</td><td>D</td><td>8</td><td>8</td><td>D</td><td>V</td><td>S</td><td>8</td><td>8</td><td>S</td></tr>
<tr><td>8</td><td>8</td><td>8</td><td>8</td><td>8</td><td>8</td><td>S</td><td>6.5</td><td>V</td><td>D</td><td>8</td><td>8</td><td>D</td></tr>
<tr><td>9</td><td>8</td><td>8</td><td>S</td><td>8</td><td>8</td><td>D</td><td>6.5</td><td>V</td><td>6.5</td><td>8</td><td>S</td><td>8</td></tr>
<tr><td>10</td><td>8</td><td>S</td><td>D</td><td>8</td><td>8</td><td>8</td><td>6.5</td><td>S</td><td>6.5</td><td>8</td><td>D</td><td>8</td></tr>
<tr><td>11</td><td>8</td><td>D</td><td>8</td><td>8</td><td>S</td><td>8</td><td>6.5</td><td>D</td><td>6.5</td><td>8</td><td>8</td><td>8</td></tr>
<tr><td>12</td><td>8</td><td>8</td><td>8</td><td>8</td><td>D</td><td>8</td><td>6.5</td><td>V</td><td>6.5</td><td>F</td><td>8</td><td>8</td></tr>
<tr><td>13</td><td>S</td><td>8</td><td>8</td><td>S</td><td>8</td><td>8</td><td>S</td><td>V</td><td>6.5</td><td>D</td><td>8</td><td>8</td></tr>
<tr><td>14</td><td>D</td><td>8</td><td>8</td><td>D</td><td>8</td><td>8</td><td>D</td><td>V</td><td>S</td><td>8</td><td>8</td><td>S</td></tr>
<tr><td>15</td><td>8</td><td>8</td><td>8</td><td>8</td><td>8</td><td>S</td><td>6.5</td><td>F</td><td>D</td><td>8</td><td>8</td><td>D</td></tr>
<tr><td>16</td><td>8</td><td>8</td><td>S</td><td>8</td><td>FL</td><td>D</td><td>6.5</td><td>FL</td><td>8</td><td>8</td><td>S</td><td>8</td></tr>
<tr><td>17</td><td>8</td><td>S</td><td>D</td><td>8</td><td>F</td><td>8</td><td>6.5</td><td>S</td><td>8</td><td>8</td><td>D</td><td>8</td></tr>
<tr><td>18</td><td>8</td><td>D</td><td>8</td><td>8</td><td>S</td><td>8</td><td>6.5</td><td>D</td><td>8</td><td>8</td><td>8</td><td>8</td></tr>
<tr><td>19</td><td>8</td><td>8</td><td>8</td><td>8</td><td>D</td><td>8</td><td>6.5</td><td>V</td><td>8</td><td>S</td><td>8</td><td>8</td></tr>
<tr><td>20</td><td>S</td><td>5</td><td>8</td><td>S</td><td>8</td><td>8</td><td>S</td><td>V</td><td>8</td><td>D</td><td>8</td><td>8</td></tr>
<tr><td>21</td><td>D</td><td>8</td><td>8</td><td>D</td><td>8</td><td>8</td><td>D</td><td>V</td><td>S</td><td>8</td><td>8</td><td>S</td></tr>
<tr><td>22</td><td>8</td><td>8</td><td>8</td><td>8</td><td>8</td><td>S</td><td>6.5</td><td>V</td><td>D</td><td>8</td><td>8</td><td>D</td></tr>
<tr><td>23</td><td>8</td><td>8</td><td>S</td><td>8</td><td>8</td><td>D</td><td>6.5</td><td>V</td><td>8</td><td>8</td><td>S</td><td>5</td></tr>
<tr><td>24</td><td>8</td><td>S</td><td></td><td>D</td><td>8</td><td>8</td><td>8</td><td>6.5</td><td>S</td><td>8</td><td>8</td><td>D</td><td>5</td></tr>
<tr><td>25</td><td>8</td><td>D</td><td>8</td><td>8</td><td>S</td><td>8</td><td>F</td><td>D</td><td>8</td><td>8</td><td>8</td><td>F</td></tr>
<tr><td>26</td><td>8</td><td>8</td><td>8</td><td>8</td><td>D</td><td>8</td><td>FE</td><td>V</td><td>8</td><td>S</td><td>8</td><td>5</td></tr>
<tr><td>27</td><td>S</td><td>8</td><td>8</td><td>S</td><td>8</td><td>8</td><td>S</td><td>V</td><td>8</td><td>D</td><td>8</td><td>5</td></tr>
<tr><td>28</td><td>D</td><td>8</td><td>8</td><td>D</td><td>8</td><td>8</td><td>D</td><td>V</td><td>S</td><td>8</td><td>8</td><td>S</td></tr>
<tr><td>29</td><td>8</td><td>8</td><td>8</td><td>8</td><td>8</td><td>S</td><td>6.5</td><td>V</td><td>D</td><td>8</td><td>8</td><td>D</td></tr>
<tr><td>30</td><td>8</td><td></td><td>S</td><td>8</td><td>8</td><td>D</td><td>6.5</td><td>V</td><td>8</td><td>8</td><td>S</td><td>5</td></tr>
<tr><td>31</td><td>8</td><td></td><td>D</td><td></td><td>8</td><td></td><td>6.5</td><td>S</td><td></td><td>8</td><td></td><td>5</td></tr>
<tr><td></td></tr>
<tr><td>HOR.</td><td>164</td><td>165</td><td>168</td><td>160</td><td>160</td><td>160</td><td>136.5</td><td>0</td><td>153</td><td>184</td><td>160</td><td>142</td></tr>
<tr><td></td></tr>
<tr><td>TOT HOR.</td><td></td><td></td><td></td><td></td><td></td><td></td><td></td><td></td><td></td><td></td><td>1752.5</td></tr>
<tr><td></td></tr>
<tr><td>DIAS</td><td>22</td><td>21</td><td>21</td><td>20</td><td>20</td><td>20</td><td>21</td><td>0</td><td>21</td><td>23</td><td>20</td><td>20</td></tr>
<tr><td></td></tr>
<tr><td>TOT DIAS</td><td></td><td></td><td></td><td></td><td></td><td></td><td></td><td></td><td></td><td></td><td>229</td></tr>
<tr><td></td></tr></tbody></table>
<table><tbody><tr><td>Festivos nacionais</td><td>Festivos locais</td></tr>
</tbody></table>
<table><tbody><tr><td>01-01</td><td>Aninovo</td><td></td><td>-Santiago</td></tr>
<tr><td>06-01</td><td>Epifanía do Señor</td><td>16-05</td><td>Ascensión</td></tr>
<tr><td>04-04</td><td>Xoves Santo</td><td>16-08</td><td>San Roque</td></tr>
<tr><td>05-04</td><td>Venres Santo</td><td></td><td>-A Coruña</td></tr>
<tr><td>01-05</td><td>Festa do Traballo</td><td>28-02</td><td>Martes de Antroido</td></tr>
<tr><td>17-05</td><td>Días das Letras Galegas</td><td>07-10</td><td>Festa do Rosario</td></tr>
<tr><td>25-07</td><td>Santiago Apóstolo</td><td></td><td>-Ferrol</td></tr>
<tr><td>15-08</td><td>Asunción da Virxe</td><td>19-03</td><td>San Xosé</td></tr>
<tr><td>12-10</td><td>Festa nacional de España</td><td>08-04</td><td>Festa do Chamorro</td></tr>
<tr><td>01-11</td><td>Tódolos Santos</td><td></td><td>-Festivos empresa</td></tr>
<tr><td>06-12</td><td>Día da Constitución Española</td><td>20-02</td><td>Xornada de 5 horas</td></tr>
<tr><td>25-12</td><td>Natividade do Señor</td><td>26-07</td><td>Festivo empresa</td></tr>
</tbody></table>
<p>-Xornada intensiva: do 1 de xullo ó 15 de setembro (de 8.30 a 15 horas).</p>
<p>-Vacacións: do 1 ó 30 de agosto.</p>
<p>-Xornada navideña: do 2-1- ó 5-1 e do 26-12 ó 31-12 (de 9 a 14 horas).</p>
<p>-Abreviaturas empregas:</p>
<p>F = festivo.</p>
<p>FE = festivo empresa.</p>
<p>FL = festivo local (Santiago de Compostela).</p>
<p>S = sábado.</p>
<p>D = domingo.</p>
<p>5444</p>

