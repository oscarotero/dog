---
date: '1996-07-16'
id: '8566'
page: 6
number: 139
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 19 de xuño de 1996, da Xefatura de Servicio de Estructuras e
  Desenvolvemento Rural da Coruña, pola que se anuncia a publicación das bases
  definitivas da concentración parcelaria da zona de Santa María de Lestedo
  (Boqueixón-A Coruña).
range: Resolución
url: 'https://www.xunta.gal/dog/Publicados/1996/19960716/Anuncio8566_gl.html'
---
<p>Ponse en coñecemento dos interesados na concentración parcelaria da zona de Santa María de Lestedo (Boqueixón-A Coruña), declarada de utilidade pública e urxente execución polo Decreto 36/1994, do 17 de febreiro (DOG nº 40 do 28 de febreiro de 1994), que a xunta local da zona, na súa reunión do 24 de maio, aprobou as bases definitivas, que estarán expostas ó público na Casa do Concello de Boqueixón e nos lugares de costume da parroquia durante o prazo de trinta días hábiles, contados desde o seguinte ó da última inserción desta resolución no Diario Oficial de Galicia e no BOP, de conformidade co que determina a Lei de concentración parcelaria para Galicia (artigo 36).</p>
<p>Os documentos, que se poden examinar no local do concello refírense á determinación do perímetro (predios da periferia que se incluíron e excluíron,</p>
<p>superficies que se exceptúan por seren de dominio público e relación de predios excluídos), a clasificación de terras e a fixación de coeficientes que servirán de base para face-las compensacións que sexan necesarias e a determinación de propietarios e titulares de gravames e ouras situacions xurídicas, das que se declara formalmente a titularidade.</p>
<p>Contra estas bases os interesados poden interpoñer recurso ordinario perante o conselleiro de Agricultura, Gandería e Montes dentro do prazo dos trinta días sinalados, na Xefatura de Estructuras Agrarias (edificio administrativo, praza Luis Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 66 da Lei de procedemento administrativo común, expresando no escrito un domicilio dentro do concello para facerlle as notificacións que procedan, e, se é o caso, a persoa residente nel a quen se lle teñan que face-las notificacións.</p>
<p>A Coruña, 19 de xuño de 1996.</p>
<p>Rogelio del Valle Muñoz-Cobo</p>
<p>Xefe de Servicio de Estructuras e Desenvolvemento Rural da Coruña</p>
<p>5031</p>

