---
date: '1996-08-06'
id: '8E62'
page: 7510
number: 153
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xullo de 1996 pola que se resolve provisionalmente a
  convocatoria de axudas económicas para o curso 1996-1997 a unidades que
  escolaricen alumnos de educación infantil de 4 ou 5 anos en centros docentes
  privados.
range: Orde
url: 'https://www.xunta.gal/dog/Publicados/1996/19960806/Anuncio8E62_gl.html'
---
<p>A Orde do 19 de marzo de 1996 (DOG do 9 de maio) establece o Regulamento para a concesión de axudas económicas para o curso 1996-1997 a unidades que escolaricen alumnos de educación infantil de 4 ou 5 anos en centros docentes privados.</p>
<p>Avaliadas polas correspondentes comisións as solicitudes presentadas cómpre proceder a resolver provisionalmente a devandita convocatoria e á vista da proposta formulada pola Dirección Xeral de Ordenación Educativa e Centros. Esta consellería,</p>
<p>DISPÓN:</p>
<p>Primeiro.-Resolver provisionalmente a convocatoria de axudas económicas para o curso 1996-1997, concedendo as que se indican no anexo da presente orde.</p>
<p>Segundo.-Segundo o establecido no punto décimo cuarto da Orde do 19 de marzo de 1996, os titulares dos centros que figuran no anexo desta orde remitirán ó Servicio de Inspección, entre o 16 e o 30 de setembro de 1996, certificación do número de alumnos definitivamente matriculados en cada unha das unidades subvencionadas. O Servicio de Inspección, feitas as oportunas comprobacións, remitirá, antes do 11 de outubro de 1996 e xunto co seu informe, á Dirección Xeral de Ordenación Educativa e Centros a devandita certificación.</p>
<p>Terceiro.-Á vista das certificacións e dos informes sinalados no punto anterior, a Dirección Xeral de Ordenación Educativa e Centros formularalle ó conselleiro de Educación e Ordenación Universitaria a proposta de resolución definitiva, que se publicará no Diario Oficial de Galicia.</p>
<p>Santiago de Compostela, 10 de xullo de 1996.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>5785</p>

