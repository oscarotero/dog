---
date: '1996-07-15'
id: 847E
page: 6
number: 138
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 27 de xuño de 1996 de axudas ás entidades locais para a erradicación
  do chabolismo na Comunidade Autónoma de Galicia no exercicio de 1996.
range: Orde
url: 'https://www.xunta.gal/dog/Publicados/1996/19960715/Anuncio847E_gl.html'
---
<p>O Decreto 266/1989, do 23 de novembro, desenvolve a Lei 5/1989, de medidas para a erradicación do chabolismo no ámbito territorial da Comunidade Autónoma de Galicia.</p>
<p>A presente disposición, que non modifica o procedemento, abre o prazo de presentación das solicitudes, indica a partida orzamentaria na que figuran os créditos que amparan a presente orde, sinala a contía máxima das subvencións que se van conceder para alugueiros a que se refire o artigo 9 do Decreto 266/1989, do 23 de novembro e, en uso da autorización do artigo único do Decreto 111/1991, do 4 de abril, modifica os límites porcentuais das subvencións establecidos no artigo 2 da Orde do 26 de abril de 1991.</p>
<p>A disposición adicional segunda do devandito decreto faculta o conselleiro de Ordenación do</p>
<p>Territorio e Obras Públicas para dictar, no ámbito das súas competencias, tódalas disposicións que sexan necesarias para o desenvolvemento da devandita norma.</p>
<p>Logo dos informes preceptivos segundo o Decreto 21/1992 , do 29 de xaneiro, e a orde da Consellería da Presidencia e Administración Pública do 9-11-1993 e en uso das referidas autorizacións,</p>
<p>DISPOÑO:</p>
<p>Artigo 1º</p>
<p>Estas axudas instrumentaranse financeiramente a través do crédito que figura consignado para esta finalidade na aplicación 06.50.331A.760 do estado de gastos dos orzamentos xerais da Comunidade Autónoma de Galicia para 1996.</p>
<p>Artigo 2º</p>
<p>Para os efectos da presente orde, os límites porcentuais das subvencións a que se refire o Decreto 266/1989, do 23 de novembro, quedan establecidos do modo seguinte:</p>
<p>1. Artigos 6º.2 e 8º.1. A subvención poderá acadar ata o 80% do custo de adquisición ou do orzamento das vivendas promovidas polas entidades locais, en municipios de poboación inferior ós 50.000 habitantes e ata o 65% nos restantes.</p>
<p>2. Artigo 9º. A contía da subvención poderá acadar ata o 70% do importe do alugueiro, co límite máximo de 18.200 ptas./mes por vivenda.</p>
<p>3. Para a tramitación e concesión das axudas haberá que aterse ó determinado na Orde do 7 de xuño de 1990, e na Resolución do 17 de outubro de 1990 do Instituto Galego da Vivenda e Solo, no que non resulte modificado pola presente orde.</p>
<p>Artigo 3º</p>
<p>O prazo de presentación de solicitudes comezará o día seguinte ó da publicación da presente orde, e rematará o 31 de outubro de 1996.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de xuño de 1996.</p>
<p>José Cuíña Crespo</p>
<p>Conselleiro de Política Territorial Obras Públicas e Vivenda</p>
<p>5449</p>

