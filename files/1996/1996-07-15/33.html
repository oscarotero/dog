---
date: '1996-07-15'
id: '84E2'
page: 6
number: 138
agency: UNIVERSIDADE DA CORUÑA
section: VI. ANUNCIOS
title: >-
  Resolución do 2 de xullo de 1996 pola que se anuncia o concurso público 5/1996
  -procedemento aberto- trámite de urxencia, para o servicio de limpeza do
  edificio de departamentos da Escola Técnica Superior de Arquitectura
  (expediente 4025/1996).
range: Resolución
url: 'https://www.xunta.gal/dog/Publicados/1996/19960715/Anuncio84E2_gl.html'
---
<p>Convócase concurso público, polo trámite de urxencia, para o servicio de limpeza do edificio de departamentos da E.T.S. Arquitectura.</p>
<p>O prego de cláusulas administrativas particulares para a contratación por concurso público pódese retirar na xerencia, Servicio de Xestión Económica, na sede do Rectorado sita en r/ Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Maestranza, s/n, de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación de proposición, ás 11 horas da mañá na sala de xuntas da xerencia; se este día coincide en sábado realizarase o luns seguinte á mesma hora.</p>
<p>Orzamento de contratación: cinco millóns catrocentas mil pesetas (5.400.000 ptas.).</p>
<p>Garantía provisional: cento oito mil pesetas (108.000 ptas.).</p>
<p>A Coruña, 2 de xullo de 1996.</p>
<p>P.D. (Resolución 30-3-1990)</p>
<p>José María Pujalte Giménez</p>
<p>Xerente</p>
<p>5297</p>

