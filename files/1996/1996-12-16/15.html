---
date: '1996-12-16'
id: C7FA
page: 11
number: 244
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 7 de novembro de 1996 pola que se anuncia a convocatoria pública para
  a provisión, polo sistema de libre designación, dun posto de traballo vacante
  na Secretaría Xeral para o Turismo.
range: Orde
url: 'https://www.xunta.gal/dog/Publicados/1996/19961216/AnuncioC7FA_gl.html'
---
<p>De conformidade co establecido no Decreto 314/1996, do 18 de xullo (DOG nº 149 do 31 de xullo de 1996), polo que se establece a nova estructura orgánica da Secretaría Xeral para o Turismo, e segundo o disposto no artigo 27.2º da Lei 4/1988, do 26 de maio, da función pública de Galicia e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, un posto de traballo vacante que se relaciona no anexo I desta orde.</p>
<p>Segundo.-Poderán concorrer tódolos funcionarios que reúnan os requisitos que se esixen e que se especifican no anexo I.</p>
<p>Terceiro.-As solicitudes para participar nesta convocatoria poderanse presentar no rexistro xeral da Consellería de Presidencia e Administración Pública ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e de procedemento administrativo común. O prazo para a presentación de instancias será de quince días hábiles, contados a partir do día seguinte ó da publicación desta orde no Diario Oficial de Galicia. O modelo da solicitude publícase no anexo II.</p>
<p>Cuarto.-Os aspirantes deberán engadirlle á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-O nomeamento do funcionario con destino definitivo noutra Administración pública ou que preste os seus servicios na Comunidada Autónoma como consecuencia dunha comisión de servicios, concedida conforme o disposto na disposición transitoria octava, punto 4º da Lei 30/1984, do 2 de agosto, que resultase seleccionado para ocupa-lo posto de traballo anunciado, estará condicionado a que a súa administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sexto.-A resolución desta convocatoria farase pública no DOG, e poderá declararse deserto o posto de traballo que se relaciona no anexo I, se se considera oportuno.</p>
<p>Sétimo.-O prazo de toma de posesión será de tres días si o destino anterior estivese na mesma localidade, ou dun mes, se estivese en distinta localidade ou levase consigo o reingreso ó servicio activo.</p>
<p>O prazo de toma de posesión comezará a contarse desde o día seguinte ó do seu cesamento, que deberá producirse dentro dos tres días seguintes ó da publicación no DOG, ou desde a data en que se lle comunique o seu traslado á Comunidade Autónoma, para o caso dos funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión comezará contedos desde a data seguinte á da publicación da resolución.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de</p>
<p>Xustiza de Galicia, no prazo de dous meses a partir do día da súa publicación, despois de comunicallo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 7 de novembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<p>Código: PR.P05.00.001.15770.030</p>
<p>Denominación do posto de traballo: xefe do Servicio de Inspección do Turismo.</p>
<p>Centro directivo: Secretaria Xeral para o Turismo.</p>
<p>Localidade: Santiago de Compostela.</p>
<p>Corpo ou escala: xeral.</p>
<p>Grupo: A/B</p>
<p>Nivel: 28</p>
<p>Específico: 1.639.104</p>
<p>9122</p>

