---
date: '1996-12-16'
id: C7EA
page: 11
number: 244
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 16 de outubro de 1996 pola que se recoñece a escola de tempo libre
  Baixa Limia.
range: Orde
url: 'https://www.xunta.gal/dog/Publicados/1996/19961216/AnuncioC7EA_gl.html'
---
<p>O Decreto 313/1995, do 23 de novembro, que regula o recoñecemento das escolas de tempo libre, establece no seu artigo 3º que o recoñecemento das escolas de tempo libre e a aprobación dos seus programas de formación, correspóndelle á Consellería de Familia, Muller e Xuventude.</p>
<p>Examinado o expediente promovido por Alejandro Castro Vaamonde, en nome e representación do Concello de Muíños, no que solicita o recoñecemento e a aprobación dos programas de formación da escola de tempo libre Baixa Limia, a Dirección Xeral de Xuventude efectúa proposta favorable ó recoñecemento solicitado, por ser conforme coa lexislación vixente, vistas as normas reguladoras desta materia (Decreto 313/1995, do 23 de novembro). Por todo isto,</p>
<p>DISPOÑO:</p>
<p>1º) Recoñecer á escola de tempo libre Baixa Limia a condición de escola de tempo libre, aprobando os programas de formación propostos para os niveis primeiro (monitores/as de actividades de tempo libre, especialistas en aire libre e natureza e medio ambiente) e segundo (directores/as de actividades de tempo libre e directores/as de campos de traballo) fixados no Decreto 313/1995, do 23 de novembro.</p>
<p>2º) Ordena-la inscrición da escola de tempo libre Baixa Limia no Rexistro de escolas de tempo libre dependente da Dirección Xeral de Xuventude, correspondéndolle o número G.20.</p>
<p>3º) A Consellería de Familia, Muller e Xuventude expedirá os títulos acreditativos correspondentes ás ensinanzas impartidas pola escola lucense de tempo libre Baixa Limia, sempre de acordo co establecido no Decreto 313/1995 de 23 de novembro, quedando esta supeditada á supervisión e inspección ordenadas no artigo 3º do dito decreto.</p>
<p>Santiago de Compostela, 16 de outubro de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>9006</p>

