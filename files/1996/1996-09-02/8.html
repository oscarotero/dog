---
date: '1996-09-02'
id: '9886'
page: 8
number: 171
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (189/1995).
range: Cédula
url: 'https://www.xunta.gal/dog/Publicados/1996/19960902/Anuncio9886_gl.html'
---
<p>Gonzalo Jorge Cabaleiro de Saa, secretario da Administración de xustiza con destino no Xulgado de Primeira Instancia e Instrucción número dous dos de Santiago de Compostela, certifico que no libro de sentencias dictadas por este xulgado en procedementos civís figura a recaída nos autos de xustiza gratuíta nº 189/1995, co encabezamento e parte dispositiva do teor literal seguinte:</p>
<p>Sentencia. «Vistos os presentes autos incidentais de xuízo verbal civil, seguidos neste xulgado co nº 189/1995 por instancia de Elvira Vence Cisneros, representando polo procurador Caamaño Frade e baixo a dirección técnica do avogado Moure Caamaño; contra Luis Ignacio Madariaga López e o letrado dos servicios xurídicos da Xunta de Galicia na representación institucional desta, non comparecidos nos autos e en situación procesual de rebeldía; sobre obtención dos beneficios de xustiza gratuíta; e pronuncio esta sentencia, que baseo nos antecedentes de feito e fundamentos xurídicos que seguen (...).</p>
<p>Fallo que debo estimar e estimo a demanda interposta, recoñecendo a Elvira Vence Cisneros o dereito a litigar de balde na demanda de divorcio que contra Luis Ignacio Madariaga López se segue neste xulgado baixo o nº 188/1995, cos beneficios expresados no artigo 30 da Lei de axuizamento civil, todo isto sen expresa imposición de custas.</p>
<p>Contra a presente resolución poderá inteporse recurso de apelación por escrito no prazo de cinco días contados desde o seginte ó da súa notificación».</p>
<p>A sentencia inserida arriba foi publicada no mesmo día da súa data polo maxistrado-xuíz que a subscribe; e para que conste e para que sirva de notificación en forma ó demandado en situación procesual de rebeldía, Luis Ignacio Madariaga López, en paradoiro descoñecido, expido e asino esta cédula en Santiago de Compostela o vinte de xuño de mil novecentos noventa e seis.</p>
<p>Rubricado</p>
<p>5066</p>

