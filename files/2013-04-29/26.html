---
date: '2013-04-29'
id: CA02-230413-0001
page: 13412
number: 82
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 22 de abril de 2013, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifican á
  Asociación de Veciños San Bernardo de Cedeira os oficios de traslado dos
  recursos de alzada números RA/U/2013/00001 e RA/U/2013/00002.
range: Cédula
url: >-
  https://www.xunta.gal/dog/Publicados/2013/20130429/AnuncioCA02-230413-0001_gl.html
---
<p>Con data do 5 de outubro de 2012, a Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas dita resolución pola que se lle concede a Special Olympics Galicia a autorización da Comunidade Autónoma para construción dun centro dotacional no lugar de Barrio de Coto do Coello-Cedeira, concello de Redondela.</p>
    <p>Contra esta resolución interpóñense os seguintes recursos de alzada:</p>
    <p>– RA/U/2013/00001, interposto por Luís Alonso Riveriro.</p>
    <p>– RA/U/2013/00002, interposto por Juan José Comesaña López, como presidente da Asociación Deportiva e Cultural de Rande.</p>
    <p>En cumprimento do establecido nos artigos 112 e 59.6º da Lei 30/1992, do 26 de novembro, de réxime xurídico das administracións públicas e do procedemento administrativo común, e con carácter previo á resolución dos recursos presentados, concédeselle á Asociación de Veciños San Bernardo o prazo de 10 días de audiencia os interesados, contados a partir do seguinte ao da publicación da presente resolución no Diario Oficial de Galicia, co fin de que poidan manifestar por escrito as alegacións e presentar os documentos que consideren procedentes.</p>
    <p>Os escritos de recursos e os expedientes porase de manifesto para tales efectos nas dependencias da Secretaría Xeral Técnica da Consellería de Medio Ambiente, Territorio e Infraestruturas, en Santiago de Compostela, Edificio Administrativo de San Caetano, s/n, a onde se dirixirán as alegacións, no caso de que procedan.</p>
    <p>Santiago de Compostela, 22 de abril de 2013</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

