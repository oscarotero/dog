---
date: '2022-02-01'
id: O92-260122-0001
page: 6758
number: 21
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 26 de xaneiro de 2022 pola que se amplían os prazos máximos de
  execución dos proxectos e de presentación da xustificación da execución
  establecidos na Resolución do 21 de setembro de 2021 pola que se dá
  publicidade do Acordo do Consello de Dirección que aproba as bases reguladoras
  das axudas a servizos modulares de asesoramento especializado a empresas
  galegas prestados por entidades colaboradoras (programa Re-acciona COVID-19),
  financiadas no marco do eixe REACT-UE do programa operativo Feder Galicia
  2014-2020, como parte da resposta da UE á pandemia da COVID-19, e se procede á
  súa convocatoria en réxime de concorrencia non competitiva para o ano 2021
  (código de procedemento IG402A).
range: Resolución
url: >-
  https://www.xunta.gal/dog/Publicados/2022/20220201/AnuncioO92-260122-0001_gl.html
---
<p>Mediante a Resolución do 21 de setembro de 2021 publicouse o acordo do Consello de Dirección do Igape que aproba as bases reguladoras das axudas a servizos modulares de asesoramento especializado a empresas galegas prestados por entidades colaboradoras (programa Re-acciona COVID-19), financiadas no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e se procede á súa convocatoria en réxime de concorrencia non competitiva para o ano 2021 (código de procedemento IG402A) (DOG núm. 189, do 30 de setembro).</p>
    <p>No terceiro parágrafo do punto cuarto da devandita resolución establécese que o prazo de execución dos proxectos e o da xustificación da execución non poderán exceder o 30.6.2022.</p>
    <p>O artigo 45.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro), establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros, o que se considera adecuado para unha mellor execución e seguimento dos proxectos.</p>
    <p>Por todo o anterior, de conformidade coas facultades que teño conferidas e co disposto no artigo 32 da Lei 39/2015, do 1 de outubro, do procedemento administrativo común das administracións públicas, e dado que non se causan prexuízos a terceiros, </p>
    <h2>RESOLVO:</h2>
    <p>Artigo 1</p>
    <p>Ampliar ata o 15 de outubro de 2022 o prazo máximo de execución dos proxectos e o de xustificación da execución, previsto no terceiro parágrafo do punto cuarto do resolvo da Resolución do 21 de setembro de 2021 pola que se dá publicidade do Acordo do Consello de Dirección que aproba as bases reguladoras das axudas a servizos modulares de asesoramento especializado a empresas galegas prestados por entidades colaboradoras (programa Re-acciona COVID-19), financiadas no marco do eixe REACT-UE do programa operativo Feder Galicia 2014-2020, como parte da resposta da UE á pandemia da COVID-19, e se procede á súa convocatoria en réxime de concorrencia non competitiva para o ano 2021.</p>
    <p>Artigo 2</p>
    <p>Esta resolución entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 26 de xaneiro de 2022</p>
    <footer><p>Fernando Guldrís Iglesias<br>Director do Instituto Galego de Promoción Económica</p></footer>

