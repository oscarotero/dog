---
date: '1995-09-28'
id: 492E
page: 7
number: 187
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de agosto de 1995 pola que se abre información pública previa
  á declaración de urxente ocupación para a expropiación forzosa dun predio
  situado no lugar de Sobrado, Arteixo, afectado polas instalacións da refinería
  de Repsol Petróleo, S.A. (expediente número 13.206).
range: Resolución
url: 'https://www.xunta.gal/dog/Publicados/1995/19950928/Anuncio492E_gl.html'
---
<p>De conformidade co disposto nos capítulos II da Lei de expropiación forzosa, do 16 de decembro de</p>
<p>1954, e do seu Regulamento do 26 de abril de 1957, sométese a información pública durante o prazo de quince días a solicitude de data 6-7-1995, formulada pro Repsol Petróleo, S.A., en concepto de entidade beneficiaria, con domicilio en Bens, s/n, 15191 A Coruña, para que lle sexa outorgada, se procede, polo Consello da Xunta de Galicia, a declaración de urxente ocupación, para a expropiación forzosa polo procedemento que se establece no artigo 52 da Lei de expropiación forzosa, do predio número 205-A do plano parcelario, propiedade de Juan Martínez Gómez e Agustina Martínez Vázquez, conformada por 381 metros cadrados de superficie, na que se integra unha vivenda, un alpendre, un lavadeiro, un pozo e un cerramento de bloques de formigón, situado no enclave da actividade industrial da refinería, no lugar de Sobrado, do concello de Arteixo.</p>
<p>De conformidade co artigo 14 da Lei de expropiación forzosa, a declaración de empresa de interés e nacional outorgada polo Decreto 480/1963, do 28 de febreiro, a favor da Compañía Ibérica Refinadora de Petróleos, S.A. Petroliber, hoxe Repsol Petróleo, S.A., leva anexa, sen máis, a declaración de utilidade pública para efectos expropiatorios.</p>
<p>A Coruña, 17 de agosto de 1995.</p>
<p>Manuel Estévez Mengotti</p>
<p>Delegado provincial en funcións da Coruña</p>
<p>6062</p>

