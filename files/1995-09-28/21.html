---
date: '1995-09-28'
id: '4932'
page: 7
number: 187
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de agosto de 1995, da Delegación Provincial da Coruña, pola
  que se somete a información pública o estudio de impacto ambiental e o plan de
  restauración da solicitude de concesión de explotación derivada do permiso de
  investigación Frades, número 6705.2, da provincia da Coruña.
range: Resolución
url: 'https://www.xunta.gal/dog/Publicados/1995/19950928/Anuncio4932_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25-9-1990), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental da solicitude de concesión de explotación derivada do permiso de investigación Frades nº 6705.2, sito nos concellos de Frades e Mesía, e solicitado pola empresa Explotación de Rocas Industriales y Minerales, S.A.</p>
<p>Para os efectos informativos, porase a disposición dos administrados un exemplar daquel nas oficinas desta delegación provincial, Sección de Minas. As alegacións formularanse durante o prazo sinalado nas oficinas desta delegación provincial.</p>
<p>A Coruña, 17 de agosto de 1995.</p>
<p>Juan Lizaur Otero</p>
<p>Delegado provincial da Coruña</p>
<p>6241</p>

