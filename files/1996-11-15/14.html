---
date: '1996-11-15'
id: B94A
page: 10
number: 224
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de novembro de 1996 pola que se convoca unha Xornada de
  Estudio sobre Ética Ambiental.
range: Resolución
url: 'https://www.xunta.gal/dog/Publicados/1996/19961115/AnuncioB94A_gl.html'
---
<p>A Escola Galega de Administración Pública organiza unha Xornada de Estudio sobre Ética Ambiental, conforme as seguintes bases:</p>
<p>1. Obxecto.</p>
<p>O día 2 de decembro de 1996 desenvolverase, no salón de actos da Escola Galega de Administración pública, unha Xornada de Estudio Sobre Ética Ambiental.</p>
<p>2. Obxectivos.</p>
<p>A xornada ten por finalidade proporcionar unha formación básica en relación ás distintas alternativas de política ambiental desde o punto de vista ético.</p>
<p>3. Contido.</p>
<p>Entre outros, desenvolveranse os seguintes temas:</p>
<p>-O home ante a utilización dos recursos naturais e dereitos de propiedade.</p>
<p>-Ética do medio natural e conservación da natureza.</p>
<p>-Problemática e perspectivas da ética nas decisións de política ambiental.</p>
<p>4. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>5. Desenvolvemento e duración.</p>
<p>A xornada abrirase o luns, día 2 de decembro, ás 9.30 horas, e rematará, ás 19.30 horas, do mesmo día.</p>
<p>6. Inscrición.</p>
<p>-Prazo: remata o xoves, día 28 de novembro de 1996.</p>
<p>-Lugar de presentación: no rexistro xeral da Escola Galega de Administración Pública (Polígono das Fontiñas, rúa de Madrid, 2-4 - 15703, Santiago de Compostela). Teléfono 57 08 00. Telefax 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 29 de novembro, os peticionarios poderán obter confirmación da súa posible admisión, chamando por teléfono de 10.30 a 14.45 horas, ó seguinte número: (981) 57 08 00 (ext. 229), ou ben consultando a lista de admitidos, que se expoñerá no taboleiro de anuncios da Escola Galega de Administración Pública 24 horas despois de remata-lo prazo de presentación de solicitudes.</p>
<p>7. Certificación de asistencia.</p>
<p>Entregaráselles ó remate desta xornada a aqueles asistentes que concorresen asiduamente a ela, e expresarase neste documento a natureza da actividade e a data da súa realización.</p>
<p>Santiago de Compostela, 5 de novembro de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>8216</p>

