---
date: '2013-10-02'
id: G0007-130913-0001
page: 39099
number: 188
agency: Xulgado do Social número 3 de Santiago de Compostela
section: V. Administración de xustiza.
title: EDICTO (110/2013).
range: Edicto
url: >-
  https://www.xunta.gal/dog/Publicados/2013/20131002/AnuncioG0007-130913-0001_gl.html
---
<p>Número de autos: execución de títulos xudiciais 110/2013.</p>
    <p>Demandantes: María Laura Martínez Ferradas, María Jesús Gallegos Martínez, Mónica Pazos Pérez.</p>
    <p>Avogado: José Carlos Bouza Fernández.</p>
    <p>Demandada: Gallegos y Cienfuegos, S.L.</p>
    <p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais 110/2013 deste xulgado do social, seguido por instancia de María Laura Martínez Ferradas, María Jesús Gallegos Martínez, Mónica Pazos Pérez contra a empresa Gallegos y Cienfuegos, S.L. sobre ordinario, se ditou decreto en data 10.9.2013 cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Parte dispositiva.</p>
    <p>Acordo:</p>
    <p>a) Declarar a executada Gallegos y Cienfuegos, S.L. en situación de insolvencia total por importe de 26.566,75 euros de principal (10.139,63 € a favor de Mª Laura Martínez Ferradas + 5.337,97 € a favor de Mª Jesús Gallegos Martínez + 11.089,15 € a favor de Mónica Pazos Pérez), máis 1.204,96 euros de xuros de demora (602,48 € a favor de Mª Laura Martínez Ferradas + 308,54 € a favor de Mª Jesús Gallegos Martínez + 602,48 € a favor de Mónica Pazos Pérez), máis 2.777,17 euros en concepto provisional de xuros de demora e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución se a partir deste momento se coñecen novos bens do executado.</p>
    <p>c) Procédase á súa inscrición no rexistro correspondente.</p>
    <p>d) Levar o orixinal ao libro de decretos e o testemuño á presente execución.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión, que se deberá interpor ante quen dita a resolución no prazo de tres días hábiles seguintes á notificación desta, con expresión da infracción cometida nela a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros na conta do Banco Español de Crédito, debendo indicar no campo concepto «recurso», seguido do código «31 Social-revisión de resolucións secretario xudicial». Se o ingreso se fai mediante transferencia bancaria, deberá incluír tras a conta referida, separados por un espazo coa indicación «recurso», seguida do «31 Social-revisión de resolucións secretario xudicial». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A secretaria xudicial».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que lle sirva de notificación a Gallegos y Cienfuegos, S.L., expido o presente edicto.</p>
    <p>Santiago de Compostela, 10 de setembro de 2013</p>
    <footer><p>A secretaria xudicial</p></footer>

