---
date: '2013-10-02'
id: CA04-120913-0012
page: 39114
number: 188
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de setembro de 2013, da Xefatura Territorial da Coruña, pola
  que se anuncia o levantamento das actas previas á ocupación de bens e dereitos
  afectados por instalacións eléctricas LMTS, CTC, RBT, Paraíso II (Ordes)
  (expediente 54/2012).
range: Resolución
url: >-
  https://www.xunta.gal/dog/Publicados/2013/20131002/AnuncioCA04-120913-0012_gl.html
---
<p>Outorgada a declaración de utilidade pública, que leva implícita a urxente ocupación dos bens e dereitos afectados polas instalacións da liña eléctrica subterránea a 20 kV, cunha lonxitude de 0,677 km, con orixe na LMTS SME-809, entre o CT Paraíso (expediente 195/2001) e o CT Instituto (expediente 169/1998), e final na mesma liña unha vez que entre e saia do centro de transformación que se vai instalar no lugar de Paraíso, no termo municipal de Ordes, (expediente 54/2012), por resolución desa xefatura territorial do 29 de maio de 2013, a favor da entidade beneficiaria Unión Fenosa Distribución, S.A. con enderezo na avenida de Arteixo, nº 171, 15007 da Coruña.</p>
    <p>Esta xefatura territorial acorda sinalar o día 31 de outubro de 2013 para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento, do 26 de abril de 1957, nas cales se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello de Ordes, deducida da que se someteu a información pública no DOG, BOP e no xornal <em>La Voz de Galicia</em> de datas 7.8.2013, 30.7.2013 e 20.7.2013 , respectivamente, acto ao cal deberán concorrer os propietarios propostos dos predios afectados, aos cales se lles practicará notificación individual sinalándoselles os horarios de toma de datos sobre o terreo e do levantamento efectivo das actas nas oficinas da referida Casa Consistorial.</p>
    <p>Esta publicación realizarase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ao Ministerio Fiscal as dilixencias que se produzan destes, de conformidade co artigo 5 da devandita Lei de expropiación forzosa.</p>
    <p>A Coruña, 10 de setembro de 2013</p>
    <footer><p>Susana Vázquez Romero<br>Xefa territorial da Coruña</p></footer>

