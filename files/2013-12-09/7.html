---
date: '2013-12-09'
id: G2017-261113-0001
page: 47242
number: 234
agency: Universidade da Coruña
section: IV. Oposicións e concursos.
title: >-
  RESOLUCIÓN do 25 de novembro de 2013 pola que se anuncia a convocatoria
  pública para a provisión dunha praza mediante o sistema de libre designación.
range: Resolución
url: >-
  https://www.xunta.gal/dog/Publicados/2013/20131209/AnuncioG2017-261113-0001_gl.html
---
<p>De conformidade co establecido no artigo 29 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia (DOG do 13 de xuño); no artigo 52 do Real decreto 364/1995, do 10 de marzo, do Regulamento xeral de ingreso, provisión de postos de traballo e promoción do persoal ao servizo da Administración xeral do Estado e demais normativa de procedente aplicación, e no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), e da delegación de competencias operada pola Resolución do 16 de xaneiro de 2012, esta xerencia </p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I.</p>
    <p>Segundo. Poderán concorrer a ela todos/as os/as funcionarios/as que reúnan as condicións que para o posto de traballo se sinalan no anexo I.</p>
    <p>Terceiro. As solicitudes, que irán dirixidas á Xerencia da Universidade da Coruña, empregarán o modelo que consta como anexo II a esta convocatoria e presentaranse no Rexistro Xeral (rúa Mestranza nº 9, 15001 A Coruña) e nos rexistros auxiliares desta universidade (Casa do Lagar, Campus de Elviña-A Coruña, e Doutor Vázquez Cabrera s/n, 15403 Ferrol), ou remitiranse a través das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, no prazo de quince días contados a partir do seguinte ao da publicación desta resolución no<em> Diario Oficial de Galicia</em>.</p>
    <p>Á solicitude xuntaráselle un currículo en que se especifiquen os méritos, que se acreditarán documentalmente.</p>
    <p>Esta convocatoria, así como os actos administrativos que dela deriven, poderán ser impugnados no prazo e na forma establecidos na vixente Lei de réxime xurídico das administracións públicas e do procedemento administrativo común.</p>
    <p>A Coruña, 25 de novembro de 2013</p>
    <footer><p>Juan Manuel Díaz Villoslada<br>Xerente da Universidade da Coruña</p></footer>
    <h2>ANEXO I</h2>
    <p>Núm. posto RPT: 1.</p>
    <p>Denominación do posto: secretario/a do presidente do Consello.</p>
    <p>Centro: Consello Social.</p>
    <p>Grupo: A2/C1.</p>
    <p>Tipo de posto: singularizado.</p>
    <p>Complemento de destino: 22.</p>
    <p>Complemento específico mensual: 620,78 €.</p>
    <p>Forma de provisión: libre designación.</p>
    <p>Requisitos: funcionario/a de carreira da escala de xestión e da escala administrativa con destino definitivo na Universidade da Coruña e funcionarios/as de carreira do grupo A2 e C1 que pertenzan a corpos e escalas da Administración do Estado, das comunidades autónomas e da Administración local, así como de escalas propias doutras universidades.</p>
    <p>Méritos preferentes:</p>
    <p>1. Experiencia previa:</p>
    <p>– No campo da xestión económica universitaria, preferentemente na xestión e control de centros de gasto.</p>
    <p>– En labores de secretaría/apoio a cargos directivos.</p>
    <p>2. Dominio de ferramentas ofimáticas (nivel experto).</p>
    <p>3. Coñecementos de idiomas estranxeiros:</p>
    <p>– Inglés nivel alto (lectura, escritura, conversa).</p>
    <p>4. Formación complementaria e habilidades:</p>
    <p>– Formación orientada ao perfeccionamento do uso do galego e da linguaxe administrativa.</p>
    <p>– Formación no campo do protocolo universitario e da comunicación.</p>
    <p>– Formación en materia de xestión documental, arquivamento e administración electrónica.</p>
    <p>– Habilidades de comunicación oral e escritura.</p>
    <p>– Capacidade para traballar en equipo.</p>
    <p>– Motivación, proactividade e orientación e resultados.</p>
    <h2>ANEXO II</h2>
    <table>
     <tbody>
      <tr>
       <td colspan="4">Apelidos</td>
       <td colspan="3">Nome</td>
       <td>NIF</td>
      </tr>
      <tr>
       <td>Data de nacemento</td>
       <td colspan="5">Corpo ou escala</td>
       <td>Grupo</td>
       <td>Nº de rexistro persoal</td>
      </tr>
      <tr>
       <td colspan="2">Enderezo</td>
       <td colspan="3">Localidade</td>
       <td colspan="3">Provincia</td>
      </tr>
      <tr>
       <td colspan="2">Teléfono fixo</td>
       <td colspan="3">Teléfono móbil</td>
       <td colspan="3">Enderezo electrónico</td>
      </tr>
      <tr>
       <td colspan="8">Posto que solicita</td>
      </tr>
      <tr>
       <td colspan="8">Destino actual</td>
      </tr>
      <tr>
       <td colspan="3">Departamento</td>
       <td colspan="4">Organismo</td>
       <td>Localidade</td>
      </tr>
     </tbody>
    </table>
    <p>Solicito: ser admitido/a ao concurso convocado por Resolución da Universidade da Coruña do 25 de novembro de 2013, para a provisión, polo sistema de libre designación, do posto que máis arriba indico.</p>
    <p>A Coruña, _________de_______________________de 2013</p>
    <p> (Sinatura do solicitante)</p>
    <p>Xerencia da Universidade da Coruña</p>

