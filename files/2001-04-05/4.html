---
date: '2001-04-05'
id: '6142'
page: 4481
number: 68
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 30 de marzo de 2001 pola que se ordena a publicación do acordo
  do Consello da Xunta de Galicia do 29 de marzo de 2001, polo que se modifica a
  relación de postos de traballo da Consellería de Sanidade e Servicios Sociais
  e do Servicio Galego de Saúde (Sergas), referente ó persoal da Lei 17/1989, do
  23 de outubro.
range: Resolución
url: 'https://www.xunta.gal/dog/Publicados/2001/20010405/Anuncio6142_gl.html'
---
<p>A necesidade de adecua-la relación de postos de traballo na clase de farmacéuticos titulares á realidade actual, así como un mellor cumprimento das funcións que teñen atribuídas os servicios provinciais de Protección da Saúde, fai necesario modifica-la vixente relación de postos de traballo da Consellería de Sanidade e Servicios Sociais e do Sergas, no referente ó persoal da Lei 17/1989, do 23 de outubro.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día vintenove de marzo de dous mil un,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Sanidade e Servicios Sociais e do Servicio Galego de Saúde (Sergas), referente ó persoal dos corpos e escalas da Lei 17/1989, do 23 de outubro, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia, na súa reunión do vintenove de marzo de dous mil un, relativo á modificación da relación de postos de traballo da Consellería de Sanidade e Servicios Sociais e do Servicio Galego de Saúde (Sergas), referente ó persoal dos corpos e escalas da Lei 17/1989, do 23 de outubro, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 30 de marzo de 2001.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

