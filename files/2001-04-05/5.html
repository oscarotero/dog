---
date: '2001-04-05'
id: '6146'
page: 4482
number: 68
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de febreiro de 2001 pola que se lle concede autorización definitiva
  ó centro privado Nebrija-Pardo Bazán das Pontes de García Rodríguez (A
  Coruña), para impartir educación secundaria obrigatoria e bacharelato das
  modalidades de ciencias da natureza e da saúde e humanidades e ciencias
  sociais.
range: Orde
url: 'https://www.xunta.gal/dog/Publicados/2001/20010405/Anuncio6146_gl.html'
---
<p>Examinado o expediente instruído por instancia do titular do centro privado Nebrija-Pardo Bazán das Pontes de García Rodríguez (A Coruña), pola que se solicita autorización definitiva para impartir educación secundaria obrigatoria e bacharelato das modalidades de ciencias da natureza e da saúde e humanidades e ciencias sociais.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema educativo, Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Tendo en conta as disposicións transitorias terceira, letra c) e cuarta do Real decreto 1004/1991,</p>
<p>así como os informes da Delegación Provincial da Consellería de Educación e Ordenación Universitaria da Coruña.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concede-la autorización definitiva, para imparti-la educación secundaria obrigatoria e o bacharelato das modalidades de ciencias da natureza e da saúde e humanidades e ciencias sociais ó centro privado Nebrija-Pardo Bazán das Pontes de García Rodríguez (A Coruña), do que os demais datos se relacionan no anexo.</p>
<p>Segundo.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación</p>
<p>no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 28 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: As Pontes de García Rodríguez.</p>
<p>Localidade: As Pontes de García Rodríguez.</p>
<p>Enderezo: Pardo Bazán, 118-122.</p>
<p>Código do centro: 15013621.</p>
<p>Denominación específica: Nebrija-Pardo Bazán.</p>
<p>Titular: centros Nebrija-Pardo Bazán, Sociedad Limitada.</p>
<p>Composición resultante:</p>
<p>a) Educación infantil: 3 unidades.</p>
<p>b) Educación primaria: 6 unidades.</p>
<p>c) Educación secundaria obrigatoria: 8 unidades.</p>
<p>d) Bacharelato: 4 unidades das modalidades de ciencias da natureza e da saúde e de humanidades e ciencias sociais.</p>

