---
date: '2017-11-13'
id: G0244-081117-0001
page: 52147
number: 215
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 8 de novembro de 2017, da Secretaría Xeral da Emigración, pola
  que se amplía o prazo de presentación de solicitudes da Resolución do 5 de
  abril de 2017 pola que se aproban as bases reguladoras para a concesión das
  axudas de emerxencia social e para a realización de viaxes por razóns de
  interese social, asistencial ou humanitario e se procede á súa convocatoria
  para o ano 2017.
range: Resolución
url: >-
  https://www.xunta.gal/dog/Publicados/2017/20171113/AnuncioG0244-081117-0001_gl.html
---
<p>Mediante a Resolución do 5 de abril de 2017 (DOG núm. 75, do 19 de abril), se aproban as bases reguladoras para a concesión das axudas de emerxencia social e para a realización de viaxes por razóns de interese social, asistencial ou humanitario e se procede á súa convocatoria para o ano 2017. </p>
    <p>En aplicación do establecido no artigo 7 da referida resolución, o prazo para a presentación de solicitudes remata o vindeiro día 30 de novembro. Tendo en conta a circunstancia de que a maioría dos potenciais beneficiarios residen fóra de España, así como a situación especial que están a atravesar os residentes dalgúns países de Iberoamérica, lugar de residencia da maioría dos destinatarios destas axudas, aconsellan proceder a unha ampliación do prazo sinalado inicialmente.</p>
    <p>En consecuencia, de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas,</p>
    <p>RESOLVO:</p>
    <p>Artigo único. <em>Ampliación do prazo de presentación de solicitudes</em></p>
    <p>Ampliar ata o 15 de decembro de 2017, inclusive, o prazo de presentación de solicitudes previsto no artigo 7 da Resolución do 5 de abril, da Secretaría Xeral da Emigración, pola que se establecen as bases reguladoras para a concesión de axudas de emerxencia social e para a realización de viaxes por razóns de interese social, asistencial ou humanitario e se procede á súa convocatoria para o ano 2017.</p>
    <p>Santiago de Compostela, 8 de novembro de 2017 </p>
    <footer><p>Antonio Rodríguez Miranda<br>Secretario xeral da Emigración</p></footer>

