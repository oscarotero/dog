---
date: '2012-05-14'
id: G0171-230412-0001
page: 18087
number: 91
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (634/2011).
range: Edicto
url: >-
  https://www.xunta.gal/dog/Publicados/2012/20120514/AnuncioG0171-230412-0001_gl.html
---
<p>María Mercedes Santos García, secretaria xudicial de reforzo do Xulgado do Social número 1 da Coruña, fago saber que no procedemento SSS 634/2011, seguido neste xulgado, se ditou sentenza cuxo encabezamento e decisión son do teor literal seguinte:</p>
    <p>«A Coruña, vinte e nove de febreiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 1 (reforzo) da Coruña e o seu partido, os presentes autos de xuízo número 634/2011, seguidos por instancia de Mutual Midat Cyclops, representada polo letrado Sr. Rodero Diz, contra a empresa Artesanía Recarey, S.L., que non comparece, e contra o INSS, que comparece representado pola letrada Sra. Guerra Díaz, versando a <em>litis</em> sobre reclamación de cantidade.</p>
    <p>Fallo que estimando integramente a demanda formulada por Mutual Midat Cyclops, representada polo letrado Sr. Rodero Diz, contra a empresa Artesanía Recarey, S.L., que non comparece, e contra o INSS, que comparece representado pola letrada Sra. Guerra Díaz, debo condenar e condeno a empresa demandada a aboarlle á demandante a cantidade de 1.521,77 euros, no sentido exposto no fundamento único, incrementada cos xuros moratorios pertinentes, e absolvo o INSS das pretensións contra el dirixidas.</p>
    <p>Notifíqueselles esta sentenza ás partes, facéndolles saber que esta non é firme e contra ela cabe interpor recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do día seguinte ao da súa notificación, pasados os cales se declarará firme e se procederá ao seu arquivo. O recorrente que non teña a condición de traballador, habente causa seu ou beneficiario do réxime público da Seguridade Social deberá consignar como depósito na conta de depósitos e consignacións correspondentes ao órgano que tiver ditado a resolución recorrida a cantidade de 300 euros (art. 229 da Lei 36/2011, do 11 de outubro, reguladora da xurisdición social).</p>
    <p>Igualmente, ditouse auto aclaratorio da anterior sentenza e cuxo contido literal é o seguinte:</p>
    <p>Auto.</p>
    <p>A Coruña, dezanove de marzo de dous mil doce.</p>
    <p>Feitos.</p>
    <p>Primeiro. En data 29 de febreiro de 2012 ditouse sentenza nos presentes autos, co seguinte teor literal no seu fundamento de dereito único e na decisión:</p>
    <p>“Examinada a proba documental, principalmente, partes de alta e baixa dos traballadores e certificado da TXSS sobre descubertos da empresa demandada, resultou acreditado que a empresa Artesanía Recarey, S.L. non cumpriu dunha maneira reiterada e prolongada no tempo coas súas obrigas no pagamento das súas cotas á Seguridade Social”.</p>
    <p>“Decisión.</p>
    <p>Que estimando integramente a demanda formulada por Mutual Midat Cyclops, representada polo letrado Sr. Rodero Diz, contra a empresa Artesanía Recarey, S.L., que non comparece, e contra o INSS, que comparece representado pola letrada Sra. Guerra Díaz, debo condenar e condeno a empresa demandada a aboarlle á demandante a cantidade de 1.521,77 euros, no sentido exposto no fundamento único, incrementada cos xuros moratorios pertinentes, e absolvo o INSS das pretensións contra el dirixidas”.</p>
    <p>Segundo. Por escrito de data 15 de marzo de 2012, recibido neste xulgado en data 16 de marzo de 2012, interésase pola representación de Mutual Midat Cyclops a rectificación da dito decisión, unha vez que se estimou integramente a demanda e non se condenou subsidiariamente o INSS como se interesaba no suplico desta.</p>
    <p>Terceiro. No día da data quedaron os autos á disposición do provisor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da LOPX, e en idéntico sentido os artigos 214 e 215 LAC, regula o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros meramente materiais sobre puntos discutidos no litixio, pero sen en ningún caso consentir que por tal vía poida ser rectificado o que deriva dos fundamentos xurídicos e sentido da decisión ou se subvertan as conclusións probatorias previamente mantidas, salvo que excepcionalmente o erro material consista nun “mero desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e a decisión da resolución xudicial”, isto é, cando sexa evidente que o órgano xudicial “simplemente se equivocou ao trasladar o resultado do seu xuízo á decisión”.</p>
    <p>Así mesmo, establece o artigo 267.3 da LOPX: “3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento”.</p>
    <p>Na súa consideración, tendo en conta que efectivamente se produciu un erro de trascrición na decisión, debe accederse á rectificación solicitada pola representación legal da demandante, no sentido proposto por esta no seu escrito do 15 de marzo de 2012.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva.</p>
    <p>Que se debe aclarar o fundamento de dereito único e a decisión da sentenza de data 29 de febreiro ditada nos presentes autos, que queda co seguinte teor literal:</p>
    <p>“Examinada a proba documental, principalmente, partes de alta e baixa dos traballadores e certificado da TXSS sobre descubertos da empresa demandada, resultou acreditado que a empresa Artesanía Recarey, S.L. incumpriu dun xeito reiterada e prolongada no tempo coas súas obrigas no pagamento das súas cotas á Seguridade Social”.</p>
    <p>“Decisión.</p>
    <p>Que estimando integramente a demanda formulada por Mutual Midat Cyclops, representada polo letrado Sr. Rodero Diz, contra a empresa Artesanía Recarey, S.L., que non comparece, e contra o INSS, que comparece representado pola letrada Sra. Guerra Díaz, debo condenar e condeno a empresa demandada a aboarlle á demandante actora a cantidade de 1.521,77 euros, no sentido exposto no fundamento único, incrementada cos xuros moratorios pertinentes, e subsidiariamente ao INSS, para o caso de insolvencia da empresa”.</p>
    <p>Notifíqueselles a presente resolución ás partes, facéndolles saber que contra ela non cabe ningún recurso en virtude do disposto no artigo 215.4 da LAC e artigo 267.7 da LOPX.</p>
    <p>Así, por este auto, o pronuncia, manda e asina Montserrat Matos Salgado, maxistrada xuíza substituta do Xulgado do Social número 1 reforzo da Coruña. Dou fe».</p>
    <p>E para que sirva de notificación en legal forma á empresa Artesanía Recarey, S.L. expido a presente para a súa inserción no Diario Oficial de Galicia.</p>
    <p>A Coruña, 23 de abril de 2012.</p>
    <footer><p>A secretaria xudicial</p></footer>

