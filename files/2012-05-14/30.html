---
date: '2012-05-14'
id: G2410-240412-0002
page: 18092
number: 91
agency: Xulgado do Social número 1 de Santiago de Compostela
section: V. Administración de xustiza.
title: EDICTO (512/2011).
range: Edicto
url: >-
  https://www.xunta.gal/dog/Publicados/2012/20120514/AnuncioG2410-240412-0002_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 512/2011 deste xulgado do social, seguido por instancia de Mónica Rivera Antelo contra a empresa Mercado Tropical, S.L., Kilo Grill, S.L., Districard Santiago, S.L., e o Fondo de Garantía Salarial, sobre despedimento, ditouse a seguinte resolución:</p>
    <p>«Que estimo a demanda interposta por Mónica Rivera Antelo fronte ás mercantís Mercado Tropical, S.L., Dilo Grill, S.L., Districard, S.L., e fronte ao Fondo de Garantía Salarial (Fogasa) e, en consecuencia, declaro improcedente o despedimento da demandante e condeno a Mercado Tropical, S.L., Dilo Grill, S.L., Districard, S.L., a que opten, no prazo de cinco días desde a notificación da sentenza, ou ben por readmitir a traballadora nas mesmas condicións que rexían antes de producirse o despedimento, ou ben pola extinción da relación contractual con aboamento dunha indemnización de 8.016,94 euros, en ambos os dous casos con aboamento dos salarios de tramitación desde a data do despedimento (26.7.2011) ata a sentenza (240 días) por importe de 10.145,07 euros, así como os que se perciban ata a notificación de sentenza, a razón de 38,87 euros por día.</p>
    <p>Notifíquese esta resolución ás partes, facéndolles saber que contra ela cabe recurso de suplicación ante a Sala do Social do Tribunal Superior de Xustiza de Galicia, que se interporá ante este xulgado no prazo de cinco días hábiles contados a partir do seguinte ao desta notificación segundo prevé o artigo 189 da Lei de procedemento laboral.</p>
    <p>Así o acordo, mando e asino, M.ª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E para que sirva de notificación en legal forma a Mercado Tropical, S.L., Kilo Grill, S.L., Districard Santiago, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 23 de abril de 2012.</p>
    <footer><p>A secretaria xudicial</p></footer>

