---
date: '2012-05-14'
id: G0165-300412-0004
page: 18209
number: 91
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 19 de abril de 2012, da Xefatura Territorial de Lugo, polo que se
  acorda publicar a Resolución do 20 de febreiro de 2012, da Dirección Xeral de
  Desenvolvemento Rural, sobre cesión de terras sobrantes na zona de
  concentración parcelaria Ansemar (Castro de Rei-Lugo) ao Concello de Castro de
  Rei.
range: Anuncio
url: >-
  https://www.xunta.gal/dog/Publicados/2012/20120514/AnuncioG0165-300412-0004_gl.html
---
<p>O acordo de concentración parcelaria da zona de Ansemar (Castro de Rei-Lugo) foi aprobado pola Dirección Xeral de Desenvolvemento Rural o 23 de novembro de 2000, foi publicado na forma legalmente prevista na lexislación vixente e na actualidade está pendente de firmeza.</p>
    <p>Con posterioridade a estes actos o Concello de Castro de Rei solicita a cesión en propiedade dos predios número 203 e 359; o primeiro para depósito de madeira e o segundo para a instalación dun punto limpo e depósito de plásticos agrícolas procedentes de usos agrícola-gandeiros.</p>
    <p>Visto o informe favorable da xunta local da zona, a Lei de reforma e desenvolvemento agrario, do 12 de xaneiro de 1973, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro, a Lei 6/2011, do 13 de outubro, de mobilidade de terras, a Lei 30/1992, do 26 de novembro, de réximen xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións legais vixentes de aplicación ao caso.</p>
    <p>Á vista de que o destino para o que se solicitan os predios número 203 e 359 son perfectamente subsumibles no suposto recollido no artigo 32 da antedita lei galega, esta dirección xeral resolve:</p>
    <p>1) Modificar o acordo de concentración parcelaria da zona de Ansemar (Castro de Rei-Lugo) e adxudicar ao Concello de Castro de Rei os predios número 203 e 359 que causan baixa no fondo de terras da zona, co fin de seren destinados aos fins indicados na parte expositiva desta resolución.</p>
    <p>2) En caso de incumprimento dos fins para os que son cedidos, a titularidade dos referidos predios reverterá ao fondo de terras da zona, ao Patrimonio da Comunidade Autónoma, á Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>Contra esta resolución pódese interpoñer recurso de alzada ante a conselleira do Medio Rural e do Mar no prazo dun mes contado a partir do día seguinte a aquel en que sexa publicada esta resolución no <em>Diario Oficial de Galicia</em>.</p>
    <p>Lugo, 19 de abril de 2012.</p>
    <footer><p>José Ramón Losada Fernández<br>Xefe territorial de Lugo</p></footer>

