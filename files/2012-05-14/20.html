---
date: '2012-05-14'
id: G0003-030512-0001
page: 18074
number: 91
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de abril de 2012, da Xerencia do Complexo Hospitalario
  Universitario de Vigo, pola que se resolve a convocatoria pública para a
  provisión, polo sistema de concurso de méritos, dun posto de supervisor/a da
  Unidade Urxencias de Adultos do Complexo Hospitalario Universitario de Vigo.
range: Resolución
url: >-
  https://www.xunta.gal/dog/Publicados/2012/20120514/AnuncioG0003-030512-0001_gl.html
---
<p>Convocada pola Resolución do 23 de setembro de 2011 (DOG n.º 205, do 26 de outubro), a provisión, polo sistema de concurso de méritos, dun posto de supervisor/a da Unidade de Urxencias de Adultos do Complexo Hospitalario Universitario de Vigo, esta xerencia, de conformidade coa competencia atribuída no artigo 3 da Orde da Consellería de Sanidade do 24 de maio de 2006 (DOG n.º 106, do 5 de xuño),</p>
    <footer><p>DISPÓN:</p></footer>
    <p>Primeiro. Resolver a convocatoria pública para a provisión, polo sistema de concurso de méritos, dun posto de supervisor/a da Unidade de Urxencias de Adultos do Complexo Hospitalario Universitario de Vigo, convocado pola Resolución do 23 de setembro de 2011.</p>
    <p>Segundo. Declarar deserto o posto convocado por non acadar os aspirantes a puntuación exixida na defensa do proxecto técnico, de conformidade co establecido no base cuarta da resolución da presente convocatoria.</p>
    <p>Terceiro. Contra esta resolución poderá interpoñerse recurso de alzada, perante a Dirección de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Vigo, 18 de abril de 2012.</p>
    <footer><p>Francisco Soriano Paredes<br>Xerente do Complexo Hospitalario Universitario de Vigo</p></footer>

