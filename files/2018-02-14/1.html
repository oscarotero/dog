---
date: '2018-02-14'
id: C3K1-080218-0001
page: 10086
number: 32
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 6 de febreiro de 2018 pola que se concede a acreditación do
  Comité Territorial de Ética da Investigación de Santiago-Lugo e se nomean os
  seus membros.
range: Resolución
url: >-
  https://www.xunta.gal/dog/Publicados/2018/20180214/AnuncioC3K1-080218-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril), ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do citado Decreto 63/2013 (artigos 7 a 10) regula os comités territoriais de ética da investigación e prevé a súa constitución, logo de acreditación, para tres ámbitos xeográficos de actuación: </p>
    <p>– A Coruña e Ferrol. </p>
    <p>– Santiago-Lugo (que inclúe as áreas sanitarias de Santiago, Lugo, Cervo-Burela e Monforte). </p>
    <p>– Pontevedra-Vigo-Ourense (que inclúe as áreas sanitarias do Salnés, Pontevedra, Vigo, Ourense e o Barco de Valdeorras).</p>
    <p>O 1 de febreiro de 2018 tivo entrada na Secretaría Xeral Técnica da Consellería de Sanidade o escrito que presentou Juan Manuel Vázquez Lago, presidente do Comité Territorial de Ética da Investigación de Santiago-Lugo, no cal, ao abeiro do que dispón o artigo 11 do Decreto 63/2013, solicita a renovación da acreditación do citado comité territorial.</p>
    <p>Unha vez examinada a documentación presentada xunto coa dita solicitude, e logo de comprobación do cumprimento do disposto nos artigos 9 e 11.4 do Decreto 63/2013, do 11 de abril, o 6 de febreiro de 2018 o secretario xeral técnico desta consellería efectuou, con base no disposto no artigo 11.7 do dito decreto, unha proposta favorable á renovación da acreditación daquel comité, así como unha proposta de designación dos seus membros. </p>
    <p>Por todo o anterior, de conformidade co disposto no número 5 do artigo 9, e nos números 1, 8 e 9 do artigo 11 do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada pola Secretaría Xeral Técnica desta consellería, </p>
    <p>RESOLVO:</p>
    <p>Primeiro. Conceder a acreditación do Comité Territorial de Ética da Investigación de Santiago-Lugo, a cal se outorga por un período de catro anos, contados a partir da data da presente resolución.</p>
    <p>Segundo. A súa sede coincidirá coa do Comité Autonómico de Ética da Investigación con Medicamentos de Galicia (CEIm-G) en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité territorial de ética de Investigación de Santiago-Lugo as persoas que se relacionan no anexo desta resolución. </p>
    <p>Santiago de Compostela, 6 de febreiro de 2018 </p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO</h2>
    <p>Membros do Comité Territorial de Ética da Investigación Santiago-Lugo:</p>
    <p>Lorenzo Armenteros del Olmo</p>
    <p>Francisco Campos Pérez</p>
    <p>Rosa Ana Castelo Domínguez </p>
    <p>Ricardo García Martínez</p>
    <p>Jaime Gulín Davila</p>
    <p>Víctor Herrán Carreira</p>
    <p>María Jesús Lamas Díaz</p>
    <p>Cristina Márquez Riveras</p>
    <p>Guillermo José Prada Ramallal</p>
    <p>Pilar Rodríguez Ledo</p>
    <p>Carlos Rodríguez Moreno</p>
    <p>Juan Manuel Vázquez Lago</p>
    <p>Sandra Vidal Martínez</p>
    <p>Rafael Carlos Vidal Pérez </p>

