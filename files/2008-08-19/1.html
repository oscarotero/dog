---
date: '2008-08-19'
page: 15
number: 159
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 16 de xullo de 2008, da Dirección Xeral de Formación Profesional
  e Ensinanzas Especiais,  pola que se establece o perfil do programa de
  cualificación profesional inicial de peiteado en Galicia.
range: Resolución
---
<p>O Real decreto 295/2004, do 20 de febreiro, estableceu, entre outras, a cualificación profesional de nivel 1 de servizos auxiliares de peiteado, pertencente á familia profesional de imaxe persoal, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan desenvolveranse por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de peiteado en Galicia.</p>
<p>Segundo.-Identificación.</p>
<p>O programa de cualificación profesional inicial de peiteado queda identificado polos seguintes elementos:</p>
<p>-Denominación: peiteado.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: imaxe persoal.</p>
<p>Terceiro.-Competencia xeral.</p>
<p>Preparar os equipamentos, realizar operacións de atención á clientela, aplicar as técnicas de hi-xiene e acondicionamento capilar, aplicar técnicas de cambio de forma e de cor, e aplicar coidados estéticos básicos de uñas baixo a supervisión do persoal técnico responsable, en condicións óptimas de hixiene e de seguridade.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Recibir cosméticos e materiais propios do salón de peiteado, distribuílos e almacenalos consonte as normas de seguridade e hixiene.</p>
<p>b) Preparar os equipamentos e os útiles seguindo as pautas de hixiene e de seguridade, antes e despois do seu uso.</p>
<p>c) Manter as instalacións ordenadas e confortables, tendo en conta o obxectivo de benestar.</p>
<p>d) Realizar o protocolo de atención á clientela adaptándose ás súas necesidades e ás súas particu-laridades.</p>
<p>e) Presentar unha imaxe acorde coa profesión e manter os hábitos de hixiene e posturais, coidados estéticos e unha vestimenta axeitada para o desenvolvemento dos procesos.</p>
<p>f) Integrar con harmonía as súas funcións en coordinación co resto de profesionais do salón de peiteado e asumir o traballo en equipo para lograr un obxectivo común.</p>
<p>g) Actuar con seguridade na propia capacidade profesional e demostrar afán de superación nas aprendizaxes, para fomentar o propio desenvolvemento profesional.</p>
<p>h) Manter hábitos requiridos de cortesía, respecto, tolerancia e discreción na atención á clientela e no trato co resto do persoal.</p>
<p>i) Identificar e relacionar os tipos e o estado do cabelo e do coiro cabeludo.</p>
<p>j) Realizar destramente as operacións de hixiene e acondicionamento capilar e adaptalas ás características e ás necesidades persoais da clientela.</p>
<p>k) Identificar os equipamentos, os útiles, os moldes e os cosméticos necesarios para realizar as montaxes de cambios de forma temporais e permanentes, en función do resultado pretendido.</p>
<p>l) Aplicar técnicas de cambios de forma temporais e permanentes.</p>
<p>m) Coñecer os cosméticos colorantes e descolorantes, e os seus efectos.</p>
<p>n) Aplicar as técnicas de coloración e descoloración, controlando a zona de aplicación, os tem-pos de exposición e as medidas de protección da clientela e do persoal.</p>
<p>o) Aplicar as técnicas básicas de embelecemento das uñas.</p>
<p>p) Axudar no proceso de control de calidade dos servizos, valorando os procesos desenvolvidos, os resultados obtidos e as melloras posibles.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>a) Cualificacións profesionais completas incluídas no perfil:</p>
<p>Servizos auxiliares de peiteado, IMP022_1 (Real decreto 295/2004), que abrangue as seguintes unidades de competencia:</p>
<p>-UC0058_1. Preparar os equipamentos e lavar e acondicionar o cabelo e o coiro cabeludo.</p>
<p>-UC0059_1. Realizar montaxes para os cambios de forma temporais e permanentes e inicio do peiteado.</p>
<p>-UC0060_1. Aplicar técnicas de cor e descoloración do cabelo.</p>
<p>b) Cualificacións profesionais incompletas incluídas no perfil:</p>
<p>Servizos auxiliares de estética, IMP118_1 (Real decreto 1087/2005), do que se inclúe a seguinte unidade de competencia:</p>
<p>-UC0344_1. Aplicar coidados estéticos básicos nas uñas.</p>
<p>Sexto.-Contorno profesional.</p>
<p>1. Ámbito profesional. En xeral, desenvolve a súa actividade profesional por conta allea en empresas pequenas e medianas de peiteado.</p>
<p>2. Sectores produtivos. Desenvolve a súa actividade en salóns de peiteado, centros capilares, hoteis, balnearios e centros xeriátricos, así como nas artes escénicas.</p>
<p>3. Ocupacións e postos de traballo máis salientables:</p>
<p>-Auxiliar de peiteado.</p>
<p>-Axudante de manicura e pedicura.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos for-mativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0025. Coidados estéticos básicos de uñas.</p>
<p>-ME0029. Hixiene e asepsia aplicadas ao salón de peiteado.</p>
<p>-ME0030. Montaxes para cambios de forma e inicio do peiteado.</p>
<p>-ME0031. Aplicación de cosméticos para os cambios de cor do cabelo.</p>
<p>-ME0032. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 16 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: coidados estéticos básicos de uñas.</p>
<p>-Código: ME0025.</p>
<p>-Duración: 93 horas.</p>
<p>1.1. Resultados da aprendizaxe e criterios de avaliación.</p>
<p>-RA1. Observa as características das mans e dos pés da clientela, e recoñece alteracións para aplicar as técnicas máis acaídas.</p>
<p>-CA1.1 Describíronse as anomalías das uñas que requiren a consulta a persoal técnico responsable.</p>
<p>-CA1.2 Relacionáronse as características morfolóxicas das mans e das uñas para seleccionar a forma final máis adecuada.</p>
<p>-CA1.3 Formuláronse preguntas tipo que sirvan para detectar as demandas e as necesidades que debe cubrir o servizo.</p>
<p>-RA2. Prepara a clientela, os equipamentos e os medios, aplicando técnicas específicas de seguri-dade e hixiene.</p>
<p>-CA2.1 Describiuse a imaxe que debe presentar o persoal axudante de manicura no relativo ao pelo, á vestimenta, aos accesorios e ás condicións de hixiene.</p>
<p>-CA2.2 Describiuse a posición ergonómica da clientela e do persoal, para realizar as técnicas de manicura e pedicura.</p>
<p>-CA2.3 Enumeráronse os métodos de hixiene e desinfección aplicados nas técnicas estéticas (lavado, e métodos físicos e químicos).</p>
<p>-CA2.4 Preparáronse os útiles, os materiais e os produtos aplicando as técnicas de hixiene e desinfección necesarias, en función da súa composición e da súa finalidade.</p>
<p>-CA2.5 Nun caso práctico, debidamente caracterizado, preparouse a clientela para as técnicas de manicura e pedicura nas condicións necesarias de hixiene e seguridade.</p>
<p>-RA3. Aplica na orde correcta as técnicas básicas de manicura e de amaño de uñas e cutícula, para o que selecciona os útiles e os cosméticos necesarios.</p>
<p>-CA3.1 Describíronse as fases dos procesos de manicura e pedicura, e indicáronse as operacións técnicas que se realizan en cada unha.</p>
<p>-CA3.2 Relacionáronse os cosméticos, os útiles e os materiais coas técnicas que se realizan na manicura e nos coidados estéticos das uñas dos pés.</p>
<p>-CA3.3 Preparouse e protexeuse a clientela en función do servizo que se vaia realizar.</p>
<p>-CA3.4 Nun caso práctico de manicura e pedicura:</p>
<p>-Seleccionáronse e preparáronse os produtos e os útiles necesarios.</p>
<p>-Realizáronse as técnicas de desmaquillaxe, limadura e acondicionamento de cutículas, en función das características das uñas e do servizo solicitado.</p>
<p>-Realizáronse as manobras de masaxe seguindo a orde establecida.</p>
<p>-RA4. Efectúa técnicas de pulimentación e maquillaxe de uñas, avalía os resultados do servizo e, en caso necesario, propón as medidas oportunas.</p>
<p>-CA4.1 Realizáronse técnicas de pulimentación de uñas utilizando os útiles e os produtos específicos (cosméticos, baetas, limas, etc.), respectando as características das uñas.</p>
<p>-CA4.2 Describíronse as técnicas para limpar a lámina ungueal de restos de produtos antes de pulimentación ou da maquillaxe.</p>
<p>-CA4.3 Explicáronse os criterios de selección da cor do esmalte en relación coa cor da roupa e do colorete, así como a morfoloxía da uña e da man, para crear a harmonía axeitada.</p>
<p>-CA4.4 Seleccionouse a técnica específica e aplicáronse cosméticos decorativos sobre as uñas, con tres pinceladas e dúas capas, para conseguir un resultado uniforme.</p>
<p>-CA4.5 Realizáronse preguntas tipo que permitan coñecer o grao de satisfacción da clientela respecto ao resultado do servizo e á atención persoal.</p>
<p>-CA4.6 Enumeráronse as causas de tipo técnico e de atención á clientela que poden ser motivo de insatisfacción da clientela.</p>
<p>1.2. Contidos básicos.</p>
<p>Mans e uñas:</p>
<p>-Morfoloxía das mans e das uñas.</p>
<p>-Estrutura e funcións.</p>
<p>-Alteracións máis comúns das uñas.</p>
<p>Útiles e cosméticos utilizados na manicura e na pedicura:</p>
<p>-Descrición e manexo dos útiles.</p>
<p>-Xeneralidades dos cosméticos.</p>
<p>-Conservación e mantemento.</p>
<p>-Limpeza e desinfección.</p>
<p>-Criterios de selección.</p>
<p>Organización do servizo:</p>
<p>-Indumentaria do persoal.</p>
<p>-Medidas de protección persoal da clientela.</p>
<p>-Acomodación da clientela.</p>
<p>-Preparación do lugar de traballo.</p>
<p>Proceso de manicura e pedicura:</p>
<p>-Observación do estado da pel e das uñas para detectar alteracións.</p>
<p>-Técnica de desmaquillaxe de uñas.</p>
<p>-Amaño e forma: técnicas de corte de uñas das mans e dos pés, de limadura e pulimentación das uñas, e de acondicionamento e retirada de cutículas.</p>
<p>-Manobras de masaxe: efectos e secuencias.</p>
<p>-Técnica de maquillaxe de uñas.</p>
<p>1.3.Orientacións pedagóxicas.</p>
<p>Este módulo específico contén a formación necesaria para desempeñar a función de manicura e pe-dicura, con preparación dos utensilios, os produtos e os aparellos implicados.</p>
<p>A definición desta función abrangue aspectos como:</p>
<p>-Recoñecemento das características e das aplicacións dos produtos cosméticos de coidados de uñas.</p>
<p>-Hixienización e preparación de equipamentos e de utensilios.</p>
<p>-Aplicación de técnicas de manicura e de pedicura.</p>
<p>-Realización de masaxes das mans e dos pés.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo han versar sobre:</p>
<p>-Desenvolvemento de técnicas de hixiene e seguridade nos procesos de manicura e pedicura.</p>
<p>-Recoñecemento das anomalías máis salientables.</p>
<p>-Realización de masaxes das mans e dos pés.</p>
<p>-Aplicación de técnicas de manicura e pedicura.</p>
<p>2. Módulo específico: hixiene e asepsia aplicadas ao salón de peiteado.</p>
<p>-Código: ME0029.</p>
<p>-Duración: 93 horas.</p>
<p>2.1. Resultados da aprendizaxe e criterios de avaliación.</p>
<p>-RA1. Analiza os procedementos de hixiene, desinfección e esterilización que se poden utilizar no salón de peiteado, e determina o máis idóneo en cada caso.</p>
<p>-CA1.1 Explicáronse os conceptos de limpeza, desinfección, esterilización e asepsia.</p>
<p>-CA1.2 Identificáronse os tipos de materiais empregados nos equipamentos e nos útiles de pei-teado co método máis adecuado para a súa limpeza, a súa desinfección e a súa esterilización.</p>
<p>-CA1.3 Valorouse a importancia da aplicación das medidas hixiénico-sanitarias para garantir a seguridade da clientela e do persoal.</p>
<p>-CA1.4 En supostos prácticos de preparación e organización de materiais e equipamentos:</p>
<p>-Clasificáronse os útiles, os aparellos e os equipamentos empregados no salón de peiteado.</p>
<p>-Explicáronse os contaminantes físicos, químicos e biolóxicos.</p>
<p>-Enumeráronse as vantaxes de utilizar material dun só uso.</p>
<p>-Xustificouse razoadamente en que casos se debe desinfectar e en cales se debe esterilizar, en función do tipo de material e da posibilidade de contaxio.</p>
<p>-Describíronse os métodos de limpeza, desinfección e esterilización que se poden aplicar no salón de peiteado.</p>
<p>-CA1.5 Explicouse o protocolo de actuación na preparación e na organización dos equipamentos de peiteado, tendo en conta:</p>
<p>-Métodos máis acaídos para a súa asepsia.</p>
<p>-Secuencia e dosimetría na aplicación dos métodos de desinfección e esterilización.</p>
<p>-Descrición dos aparellos de que se dispón no salón de peiteado para desinfectar e esterilizar, así como dos seus efectos e o seu funcionamento.</p>
<p>-Métodos para illar de posibles contaminantes os equipamentos xa desinfectados.</p>
<p>-Organización do equipo de traballo e presentación para a prestación do servizo.</p>
<p>-RA2. Aplica o protocolo de atención á clientela.</p>
<p>-CA2.1 Analizáronse as normas de comportamento e as técnicas de comunicación verbal e non verbal máis axeitadas para a atención persoal e telefónica da clientela.</p>
<p>-CA2.2 Nun caso práctico:</p>
<p>-Describiuse a imaxe que debe presentar o persoal.</p>
<p>-Explicáronse as aptitudes, as actitudes e as calidades do persoal do salón de peiteado.</p>
<p>-Determináronse as posicións ergonómicas axeitadas do persoal e da clientela.</p>
<p>-Reflectíronse as normas de comportamento e as técnicas de comunicación oportunas para a recepción, a atención e a despedida da clientela.</p>
<p>-RA3. Observa as características do cabelo e do coiro cabeludo, e selecciona os cosméticos máis axeitados para a súa hixiene e o seu acondicionamento.</p>
<p>-CA3.1 Explicouse a preparación e a protección da clientela en función do tipo de servizo que se vaia realizar.</p>
<p>-CA3.2 Reflectíronse na ficha correspondente os datos persoais da clientela.</p>
<p>-CA3.3 Describíronse as posicións ergonómicas máis idóneas nos procesos de hixiene capilar.</p>
<p>-CA3.4 Explicáronse as pautas para observar o coiro cabeludo e o cabelo.</p>
<p>-CA3.5 Determinouse o tipo e o estado do coiro cabeludo e do cabelo.</p>
<p>-CA3.6 Citáronse as anomalías do cabelo e do coiro cabeludo que requiren a consulta de profesionais superiores.</p>
<p>-CA3.7 Explicáronse os compoñentes xerais da sucidade do cabelo e do coiro cabeludo.</p>
<p>-CA3.8 Explicouse a composición e os mecanismos de actuación dun xampú e dun acondicionador capilar.</p>
<p>-RA4. Aplica as técnicas de hixiene capilar adaptadas a cada persoa, en condicións de seguridade adecuadas e con resultados estéticos óptimos.</p>
<p>-CA4.1 Describíronse as técnicas de hixiene e acondicionamento en función do servizo que se vaia realizar a seguir, ou do realizado con anterioridade.</p>
<p>-CA4.2 Explicouse o proceso de hixiene capilar nas coloracións, nas descoloracións e nos cambios de forma permanentes.</p>
<p>-CA4.3 Explicáronse as técnicas básicas de masaxe do coiro cabeludo.</p>
<p>-CA4.4 Nun suposto práctico de hixiene capilar e acondicionamento:</p>
<p>-Seleccionáronse os cosméticos máis acaídos para a limpeza e o acondicionamento.</p>
<p>-Levouse a cabo a técnica de hixiene adecuada ás características do coiro cabeludo e do cabelo, e ao servizo solicitado pola clientela.</p>
<p>-Realizouse o acondicionamento capilar cunha execución destra das manobras básicas de masaxe.</p>
<p>-RA5. Avalía os procesos e os resultados da hixiene capilar para mellorar a prestación do servizo.</p>
<p>-CA5.1 Definíronse os criterios de avaliación do resultado e do proceso de aplicación de técnicas de hixiene e asepsia.</p>
<p>-CA5.2 Enumeráronse as causas de tipo técnico e de atención á clientela que poden dar lugar a deficiencias na prestación do servizo de hixiene.</p>
<p>-CA5.3 Propuxéronse medidas que permitan adecuar os resultados obtidos aos resultados esperados.</p>
<p>2.2. Contidos básicos.</p>
<p>Microorganismos e parasitos:</p>
<p>-Concepto e tipos de microorganismos.</p>
<p>-Microorganismos patóxenos que se poden transmitir na prestación dos servizos de peiteado.</p>
<p>-Parasitos no cabelo e no coiro cabeludo. Pediculose.</p>
<p>Limpeza, desinfección, esterilización, desinfestación e asepsia:</p>
<p>-Conceptos de limpeza, desinfección, esterilización e asepsia.</p>
<p>-Métodos físicos e químicos de desinfección e esterilización.</p>
<p>-Limpeza e asepsia dos útiles, dos aparellos e dos equipamentos empregados no salón de peiteado.</p>
<p>-Aparellos utilizados no salón de peiteado para desinfectar e esterilizar os materiais.</p>
<p>-Protocolos de actuación para a limpeza, a desinfección e a esterilización no salón de peiteado.</p>
<p>Recepción, atención e preparación da clientela:</p>
<p>-Recepción da clientela e atención que se lle presta.</p>
<p>-Observación das características morfolóxicas da clientela.</p>
<p>-Ficha de clientela.</p>
<p>-Equipamentos de protección para a clientela e para o persoal.</p>
<p>Introdución á función comercial e de márketing:</p>
<p>-Factores que inflúen nas vendas.</p>
<p>-Criterios de vendas.</p>
<p>-Publicidade directa e indirecta.</p>
<p>O cabelo:</p>
<p>-Tipos de cabelo e de coiro cabeludo.</p>
<p>-Alteracións máis frecuentes do coiro cabeludo e do cabelo.</p>
<p>-Sucidade do cabelo.</p>
<p>Cosméticos de hixiene:</p>
<p>-Xampús: concepto, composición, mecanismo de actuación e tipos.</p>
<p>-Acondicionadores: concepto, composición, mecanismo de actuación e tipos.</p>
<p>-Criterios para a selección dun xampú e dun acondicionador.</p>
<p>Proceso de hixiene capilar:</p>
<p>-Técnica do lavado.</p>
<p>-Técnicas de limpeza capilar en coloracións, descoloracións e cambios de forma permanentes.</p>
<p>-Cosméticos e precaucións.</p>
<p>-Fases do proceso de acondicionamento capilar.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar as funcións de preparación e hixiene das instalacións, atención á clientela, hixiene e acondicionamento capilar no ámbito do salón de peiteado.</p>
<p>A definición desta función abrangue aspectos como:</p>
<p>-Identificación das instalacións, os útiles, os equipamentos e os produtos do salón de peiteado.</p>
<p>-Hixienización das instalacións.</p>
<p>-Atención á imaxe persoal e profesional.</p>
<p>-Atención á clientela.</p>
<p>-Hixienización e acondicionamento capilar.</p>
<p>-Parámetros identificativos da calidade dos servizos de peiteado.</p>
<p>3. Módulo específico: montaxes para cambios de forma e inicio do peiteado.</p>
<p>-Código: ME0030.</p>
<p>-Duración: 117 horas.</p>
<p>3.1. Resultados de aprendizaxe e criterios de avaliación.</p>
<p>-RA1. Selecciona os útiles, os aparellos e os accesorios necesarios para a realización de montaxes de moldes para cambios de forma temporais e permanentes, ou para a iniciación dun peiteado.</p>
<p>-CA1.1 Describíronse os útiles e os accesorios para a realización da montaxe dun cambio de forma en perfectas condicións de limpeza e desinfección, atendendo ao tipo de cabelo, á morfo-loxía da persoa e ao peiteado que se vaia realizar.</p>
<p>-CA1.2 Explicáronse os factores que inflúen na selección de útiles, aparellos e moldes que se utilizan nun proceso de cambio de forma.</p>
<p>-RA2. Analiza o proceso de cambio de forma no cabelo.</p>
<p>-CA2.1 Explicáronse as modificacións producidas no cabelo durante o proceso de cambio de forma temporal.</p>
<p>-CA2.2 Describíronse os procedementos físicos utilizados para modificar a forma do cabelo de xeito temporal.</p>
<p>-CA2.3 Indicáronse os cosméticos que facilitan e manteñen os cambios de forma temporais do cabelo, a súa composición e o seu xeito de actuación.</p>
<p>-CA2.4 Describíronse as fases necesarias para a realización dun cambio de forma permanente.</p>
<p>-CA2.5 Explicáronse as modificacións producidas nas fases dun cambio de forma permanente, así como os cosméticos que se utilizan.</p>
<p>-RA3. Coloca os moldes ou outros accesorios para obter un cambio de forma temporal do cabelo.</p>
<p>-CA3.1 Nun caso práctico, baixo supervisión do persoal técnico responsable:</p>
<p>-Analizouse o tipo e o estado do cabelo.</p>
<p>-Determinouse o tipo e o tamaño do molde ou do accesorio necesario para a montaxe de cambio de forma.</p>
<p>-Fíxose unha representación gráfica das direccións correctas das montaxes para conseguir o efecto desexado.</p>
<p>-Aplicouse correctamente o cosmético previamente seleccionado.</p>
<p>-CA3.2 Nun cambio de forma temporal con secador de man, valorouse:</p>
<p>-Temperatura e distancia do secador.</p>
<p>-Tipo e estado do cabelo, así como o seu grao de humidade.</p>
<p>-Colocación e direccións dos moldes e dos accesorios empregados.</p>
<p>-RA4. Realiza destramente técnicas de cambios de forma permanentes.</p>
<p>-CA4.1 Explicáronse as medidas de protección das persoas profesionais e da clientela.</p>
<p>-CA4.2 Nun caso práctico, baixo supervisión do persoal técnico responsable:</p>
<p>-Analizouse o tipo e o estado do cabelo.</p>
<p>-Determinouse o tipo e o tamaño do molde necesario para a montaxe de cambio de forma, segundo a lonxitude, o tipo de cabelo e o resultado pretendido.</p>
<p>-Colocáronse os moldes na dirección indicada, en función do efecto que se queira conseguir.</p>
<p>-Aplicouse o cosmético redutor seleccionado, de xeito que se impregne o cabelo homoxeneamente.</p>
<p>-Controlouse o proceso (tempo de exposición, temperatura, eliminación do produto, de ser o caso, etc.) seguindo instrucións.</p>
<p>-Aplicouse homoxeneamente o cosmético neutralizante e, logo do tempo de exposición, aclarouse e acondicionouse o cabelo para o posterior peiteado.</p>
<p>3.2. Contidos.</p>
<p>O pelo:</p>
<p>-Función, concepto e características.</p>
<p>-Clasificación dos tipos de pelo.</p>
<p>-Estrutura e características do cabelo.</p>
<p>Cambios de forma no cabelo:</p>
<p>-Cambios de forma no cabelo e os seus fundamentos.</p>
<p>-Cambios de forma temporais: procedementos físicos utilizados. Factores que inflúen nos resultados obtidos mediante as técnicas aplicadas.</p>
<p>-Cambios de forma permanentes: fases e efectos producidos.</p>
<p>Cosmética específica para os cambios de forma temporais e permanentes:</p>
<p>-Cosméticos utilizados nos cambios de forma temporais: tipos e mecanismo de actuación.</p>
<p>-Cosméticos utilizados nos cambios de forma permanentes: tipos e mecanismo de actuación.</p>
<p>-Pautas para a súa conservación, a súa manipulación e a súa aplicación correctas.</p>
<p>Seguridade e saúde:</p>
<p>-Medidas para a limpeza e a desinfección de útiles e accesorios para os cambios de forma.</p>
<p>-Medidas de protección do persoal e da clientela.</p>
<p>Execución técnica dos cambios de forma:</p>
<p>-Estilos de peiteados, acabados e recollidos básicos de acordo coa morfoloxía da clientela e o tipo de cabelo.</p>
<p>-Técnicas para os cambios de forma temporais.</p>
<p>-Técnicas para os cambios de forma permanentes: medios técnicos e execución.</p>
<p>-Técnicas innovadoras.</p>
<p>3.3. Orientacións pedagóxicas.</p>
<p>Este módulo específico contén a formación necesaria para desempeñar a función de realizar o peite-ado, a observación do cabelo e coiro cabeludo, a súa hixiene e o seu acondicionamento, cambiar a súa forma de xeito temporal e permanente, así como preparar o equipamento necesario.</p>
<p>A definición desta función abrangue aspectos como:</p>
<p>-Observación e análise do estado do cabelo e do coiro cabeludo, e detección de anomalías.</p>
<p>-Identificación dos cosméticos, dos moldes e dos seus efectos.</p>
<p>-Recoñecemento das técnicas de cambios de forma temporais e permanentes en función da lonxitude, dos tipos de cabeleira e das características morfolóxicas, así como a valoración dos seus resultados.</p>
<p>-Identificación e aplicación das técnicas específicas de hixiene e acondicionamento capilar para os procesos de cambios de forma.</p>
<p>-Aplicación dos cambios de forma temporais e permanentes.</p>
<p>-Valoración do control de calidade.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo han versar sobre:</p>
<p>-Recoñecemento do estado do cabelo e do coiro cabeludo, e detección de alteracións.</p>
<p>-Preparación da zona de traballo, logo da selección dos útiles, os moldes, os cosméticos e os aparellos necesarios para as montaxes de cambios de forma.</p>
<p>-Adaptación das medidas de protección do persoal e da clientela segundo as normas de seguridade e hixiene.</p>
<p>-Aplicación das técnicas específicas de hixiene e acondicionamento capilar en cada fase do proceso seleccionado.</p>
<p>-Realización das técnicas de cambios de forma temporais: aneis, rolos, cepillo secador, pranchas, etc.</p>
<p>-Aplicación dos métodos de cambios de forma permanentes: rizados, ondulados e alisados.</p>
<p>-Verificación da calidade do traballo executado.</p>
<p>4. Módulo específico: aplicación de cosméticos para os cambios de cor do cabelo.</p>
<p>-Código: ME0031.</p>
<p>-Duración: 117 horas.</p>
<p>4.1. Resultados da aprendizaxe e criterios de avaliación.</p>
<p>-RA1. Analiza os efectos que producen sobre o cabelo os cosméticos colorantes e descolorantes, así como as técnicas utilizadas para cambiar a súa cor.</p>
<p>-CA1.1 Explicouse a coloración natural do cabelo e a escala de tons.</p>
<p>-CA1.2 Clasificáronse os produtos colorantes capilares en función da súa natureza, da duración do resultado da súa aplicación, da súa composición xeral e do resultado desexado.</p>
<p>-CA1.3 Explicouse a composición xeral dos produtos cosméticos e o mecanismo de actuación para os cambios de cor no cabelo.</p>
<p>-CA1.4 Describiuse a finalidade de cada tipo de coloración e descoloración capilar.</p>
<p>-CA1.5 Explicáronse as operacións técnicas previas aos cambios de coloración capilar.</p>
<p>-RA2. Acomoda, protexe e prepara a clientela para a aplicación de técnicas de cambio de cor total, parcial, temporal ou permanente.</p>
<p>-CA2.1 Acomodouse a clientela na posición ergonómica axeitada para a súa protección, coa in-dumentaria necesaria.</p>
<p>-CA2.2 Protexéronse as zonas da pel da clientela para evitar irritacións ou manchas nela.</p>
<p>-CA2.3 Protexeuse a persoa dos produtos colorantes e descolorantes coa indumentaria e cos ac-cesorios necesarios.</p>
<p>-RA3. Realiza destramente as operacións técnicas necesarias para cambiar a cor do cabelo, con aplicación das medidas de seguridade e de hixiene adecuadas.</p>
<p>-CA3.1 Explicáronse as mesturas correctas para a aplicación de cosméticos colorantes e descolorantes, seguindo as instrucións de fábrica e as dadas polo persoal técnico responsable.</p>
<p>-CA3.2 Describiuse o xeito de aplicación dos produtos en relación coas técnicas para cambiar a cor do cabelo, en función dos resultados que se desexe conseguir.</p>
<p>-CA3.3 En casos prácticos de cambio da cor do cabelo:</p>
<p>-Protexeuse a clientela da acción dos produtos cosméticos coa indumentaria e os accesorios correspondentes.</p>
<p>-Preparouse o produto seguindo instrucións do persoal técnico responsable.</p>
<p>-Aplicouse o produto nas raíces ou sobre todo o cabelo.</p>
<p>-Aplicáronse tinturas ou cosméticos descolorantes para coloración parcial en vertical (mechas) nas súas variedades básicas: con peite, gorro, papel de aluminio, etc.</p>
<p>-Vixiouse o proceso de descoloración ou de coloración capilar, e modificáronse os tempos de exposición nos casos necesarios.</p>
<p>-Elimináronse axeitadamente os cosméticos colorantes ou descolorantes aplicados.</p>
<p>-Aplicáronse acondicionadores posteriores á coloración para un resultado óptimo da coloración e do peiteado.</p>
<p>4.2. Contidos.</p>
<p>Cor natural do cabelo: tipos de melanina:</p>
<p>-Cambios de cor no cabelo: fundamento.</p>
<p>-Ton e escala de tons.</p>
<p>-Descoloración capilar.</p>
<p>-Coloración capilar.</p>
<p>Cosméticos específicos para a coloración e a descoloración capilar:</p>
<p>-Clasificación dos cosméticos para os cambios de cor pola súa composición xeral e pola duración de resultados.</p>
<p>-Mecanismo de actuación dos produtos descolorantes e colorantes.</p>
<p>-Proba de tolerancia aos cosméticos empregados nos cambios de cor: requisitos e pautas para a súa realización, e observación de resultados.</p>
<p>Seguridade e saúde:</p>
<p>-Limpeza e desinfección dos equipamentos para a aplicación de cosméticos para os cambios de cor.</p>
<p>-Medidas para a protección da clientela, do persoal e das instalacións.</p>
<p>Cambios de cor e a súa execución técnica:</p>
<p>-Técnicas para a aplicación de descolorantes.</p>
<p>-Técnicas para a aplicación de colorantes temporais.</p>
<p>-Técnicas para a aplicación de colorantes semipermanentes.</p>
<p>-Técnicas para a aplicación de colorantes de oxidación ou permanentes.</p>
<p>4.3. Orientacións pedagóxicas.</p>
<p>Este módulo específico contén a formación necesaria para desempeñar a función de realizar cam-bios de cor no cabelo, preparando os útiles, os accesorios, os produtos e os aparellos necesarios.</p>
<p>A definición desta función abrangue os seguintes aspectos:</p>
<p>-Identificación da escala básica de tons e de cores naturais do cabelo.</p>
<p>-Recoñecemento das características e dos efectos dos produtos cosméticos colorantes e descolorantes.</p>
<p>-Preparación e hixienización dos equipos.</p>
<p>-Realización dos pasos previos á aplicación das técnicas de cor: protección, preparación e probas de tolerancia ou sensibilidade.</p>
<p>-Recoñecemento das pautas do diagnóstico capilar para os procesos de coloración.</p>
<p>-Aplicación das técnicas de cambios de cor no cabelo.</p>
<p>-Realización das técnicas específicas de eliminación dos cosméticos colorantes.</p>
<p>-Acondicionamento do cabelo para o posterior peiteado.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo han versar sobre:</p>
<p>-Introdución aos fundamentos da cor.</p>
<p>-Características e efectos dos produtos cosméticos empregados nos cambios de cor.</p>
<p>-Realización dos métodos de hixiene e seguridade nos procesos de cambios de cor.</p>
<p>-Participación na valoración do diagnóstico capilar.</p>
<p>-Aplicación técnica dos métodos de cambios de cor e dos procesos de acondicionamento.</p>
<p>-Control de calidade das técnicas executadas.</p>
<p>5. Módulo específico: formación en centros de traballo.</p>
<p>-Código: ME0032.</p>
<p>-Duración: 160 horas.</p>
<p>5.1. Resultados de aprendizaxe e criterios de avaliación.</p>
<p>-RA1. Realiza as operacións de recepción, distribución, conservación e control de materiais, e identifica as súas funcións consonte as normas de seguridade e hixiene.</p>
<p>-CA1.1 Comprobouse cualitativamente e cuantitativamente a adecuación e o estado dos mate-riais recibidos, segundo as instrucións que rexen na empresa.</p>
<p>-CA1.2 Mantívose o almacén en condicións de orde e limpeza.</p>
<p>-CA1.3 Controlouse a data de caducidade dos cosméticos.</p>
<p>-RA2. Executa os métodos e os procesos de hixiene, desinfección e esterilización dos equipamen-tos e dos útiles reutilizables e dun só uso.</p>
<p>-CA2.1 Seleccionouse o método de hixiene axeitado segundo as características das instalacións e dos equipamentos.</p>
<p>-CA2.2 Executáronse os métodos e os procesos de hixiene, desinfección e esterilización.</p>
<p>-CA2.3 Realizouse a recollida selectiva do lixo xerado, e recoñecéronse as normas hixiénico-sanitarias e as específicas da empresa.</p>
<p>-RA3. Realiza o protocolo de atención á clientela.</p>
<p>-CA3.1. Adaptouse a imaxe persoal á da empresa cumprindo os requisitos de limpeza e de indumentaria laboral.</p>
<p>-CA3.2. Recibiuse a clientela consonte as normas da empresa.</p>
<p>-CA3.3. Acomodouse e protexeuse a clientela en función da técnica estética que se lle vaia aplicar e das indicacións recibidas.</p>
<p>-CA3.4. Valoráronse e atendéronse as necesidades da clientela respectando a confidencialidade da información.</p>
<p>-CA3.5. Recolleuse a opinión da clientela para relacionar o grao de satisfacción coa calidade da prestación do servizo.</p>
<p>-CA3.6. Adoptáronse as medidas correctoras axeitadas nos casos de insatisfacción cos resultados obtidos.</p>
<p>-CA3.7. Respectouse o procedemento consonte as normas da empresa.</p>
<p>-CA3.8. Habituouse o ritmo de traballo da empresa con responsabilidade, rigor e orde.</p>
<p>-RA4. Realiza as técnicas de hixiene e acondicionamento capilar.</p>
<p>-CA4.1. Preparouse, protexeuse e acomodouse a clientela e o persoal en condicións ergonómicas, de seguridade e de hixiene.</p>
<p>-CA4.2. Observouse o estado do cabelo e do coiro cabeludo, e seleccionáronse os cosméticos de hixiene e de acondicionamento axeitados.</p>
<p>-CA4.3. Levouse a cabo a técnica de hixiene capilar conforme a tipoloxía do cabelo e do coiro cabeludo, e o tipo de servizo estético posterior.</p>
<p>-CA4.4. Realizouse o acondicionamento capilar cunhas manobras básicas de masaxe.</p>
<p>-RA5 Aplica as técnicas de cambio de cor no cabelo.</p>
<p>-CA5.1. Preparouse, protexeuse e acomodouse a clientela e o persoal en condicións ergonómicas, de seguridade e de hixiene.</p>
<p>-CA5.2. Colaborouse no diagnóstico dos factores que determinan a elección dos cosméticos e das técnicas necesarias ou demandadas para empregar nos cambios de cor.</p>
<p>-CA5.3. Seleccionáronse os cosméticos, os útiles e os aparellos utilizados segundo as necesidades dos resultados convidos.</p>
<p>-CA5.4. Executáronse destramente seguindo as normas de hixiene as operacións técnicas nece-sarias para cambios de cor segundo as instrucións do persoal supervisor.</p>
<p>-RA6. Aplica as técnicas de cambio de forma no cabelo.</p>
<p>-CA6.1. Valorouse o estado do cabelo e do coiro cabeludo para observar a viabilidade do proceso de cambio de forma.</p>
<p>-CA6.2. Identificáronse as necesidades de cambios de forma en relación coas características morfolóxicas e cos materiais necesarios para a súa execución.</p>
<p>-CA6.3. Seleccionáronse os útiles, os moldes e os aparellos consonte as necesidades identificadas e os resultados pretendidos.</p>
<p>-CA6.4. Realizáronse destramente os cambios de forma temporais e permanentes seguindo as pautas do persoal supervisor.</p>
<p>-CA6.5. Mantivéronse as normas de orde, seguridade e hixiene da empresa durante os procesos de cambios de forma permanentes e de peiteados.</p>
<p>- CA6.6. Relacionouse o resultado esperado ou desexado co resultado obtido e co grao de satisfacción.</p>
<p>-RA7. Aplica, baixo supervisión, técnicas básicas de manicura e pedicura, tendo en conta a relación entre a técnica seleccionada e os resultados finais, e recoñece o efecto dos produtos utilizados.</p>
<p>-CA7.1. Identificáronse e interpretáronse os procedementos específicos da empresa para a reali-zación de manicura e pedicura.</p>
<p>-CA7.2. Identificáronse e relacionáronse as fases e os xeitos de operar previos ao desenvolvemento das técnicas, atendendo a instrucións e normas establecidas.</p>
<p>-CA7.3. Verificouse a dispoñibilidade dos elementos necesarios previamente ao desenvolvemento das técnicas estéticas que se vaian realizar.</p>
<p>-CA7.4. Preparouse e protexeuse a clientela seguindo instrucións e procedementos establecidos na empresa.</p>
<p>-CA7.5. Aplicáronse as técnicas estéticas baixo supervisión e seguindo instrucións e procedementos establecidos, e realizáronse con dilixencia as instrucións recibidas.</p>
<p>-CA7.6. Mantívose o lugar de traballo limpo e ordenado durante todo o proceso.</p>
<p>-CA7.7. Describiuse a posición ergonómica da clientela e do persoal para a realización de cada servizo estético.</p>
<p>-CA7.8. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-CA7.9. Completouse o proceso no tempo requirido e indicado pola empresa.</p>
<p>Ver referencia pdf "15900D001P006.PDF"</p>
<p>Ver referencia pdf "15900D002P016.PDF"</p>

