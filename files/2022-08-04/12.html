---
date: '2022-08-04'
id: V0653-110722-0001
page: 42692
number: 148
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 8 de xullo de 2022, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (de interese autonómico), en relación co proxecto
  do parque eólico Ligonde-San Simón, nos concellos de Guntín, Monterroso e
  Portomarín (Lugo) (expediente 119-EOL).
range: Acordo
url: >-
  https://www.xunta.gal/dog/Publicados/2022/20220804/AnuncioV0653-110722-0001_gl.html
---
<p>En cumprimento do disposto na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir.</p>
    <p>Antecedentes:</p>
    <p>– O 27.8.2020, Enel Green Power España, S.L. presentou unha solicitude de modificación substancial para a autorización de instalacións de produción de enerxía eléctrica e as súas infraestruturas de evacuación para o proxecto denominado parque eólico Ligonde-San Simón, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro) e pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p>– O 31.8.2020, Enel Green Power España, S.L. presentou unha corrección de erros da solicitude presentada o 27.8.2020.</p>
    <p>– O 4.12.2020, a Dirección Xeral de Planificación Enerxética e Recursos Naturais notificoulle un requirimento de documentación, e o 11.12.2020, en resposta ao devandito requirimento desta dirección xeral, a promotora achega documentación complementaria e a declaración responsable do EIA, P. execución, P. sectorial e a do estudo arqueolóxico, e o 16.12.2020 achega unha nova declaración responsable do P. de execución.</p>
    <p>– O 25.1.2021, a Dirección Xeral de Planificación Enerxética e Recursos Naturais admitiu a trámite a modificación substancial presentada o 27.8.2020.</p>
    <p>– O 5.3.2021, a Dirección Xeral de Planificación Enerxética e Recursos Naturais remitiulle á promotora o informe sobre a relación de organismos que deben emitir informe sobre o estudo de impacto ambiental. O 29.3.2021, presenta un novo estudo de impacto ambiental.</p>
    <p>– O 16.7.2021, a Dirección Xeral de Planificación Enerxética e Recursos Naturais notificoulle un requirimento de documentación e, o 2.8.2021, a promotora achegou un novo estudo de impacto ambiental. A Dirección Xeral de Planificación Enerxética e Recursos Naturais, para continuar co procedemento, solicitou o informe recollido no artigo 33.7 da Lei 8/2009 ao órgano competente en materia do territorio o 2.2.2021.</p>
    <p>– En resposta á citada solicitude de informe do 29.4.2021, a Dirección Xeral de Ordenación do Territorio e Urbanismo emitiu informe de referencia do artigo 33.7 da Lei 8/2009, onde se indica que os aeroxeradores cumpren as distancias de 500 m a núcleos de poboación.</p>
    <p>– O 7.12.2021, a promotora presentou o xustificante de pagamento da tramitación do proxecto sectorial.</p>
    <p>– De acordo co artigo 33.9 da Lei 8/2009, o 8.2.2022 a dirección xeral competente en materia de enerxía enviou a esta xefatura territorial o expediente, para continuar coa súa tramitación ata completalo e remitilo ao dito centro directivo, conforme o artigo 33.16 da Lei 8/2009.</p>
    <p>– O 4.7.2022, a promotora desiste da declaración de utilidade pública solicitada o 27.8.2020.</p>
    <p>– O 5.7.2022, a Xefatura Territorial de Lugo acepta a desistencia da declaración de utilidade pública presentada polo promotor.</p>
    <p>Os datos do proxecto son os seguintes:</p>
    <p>Solicitante/promotora: Enel Green Power España, S.L. (NIF B61234613).</p>
    <p>Domicilio social: rúa Fernando de Casas Novoa, 35, portal B, 2º andar, Santiago de Compostela.</p>
    <p>Denominación do proxecto: parque eólico Ligonde-San Simón.</p>
    <p>Situación: concellos de Guntín, Monterroso e Portomarín (Lugo).</p>
    <p>Potencia instalada: 14,4 MW.</p>
    <p>Número de aeroxeradores que se van instalar: 3.</p>
    <p>Produción neta anual: 39.427,4 MWh/ano.</p>
    <p>Orzamento de execución material: 15.976.021,16 €.</p>
    <p>Coordenadas da poligonal do parque eólico:</p>
    <table>
     <tbody>
      <tr>
       <td rowspan="2"></td>
       <td colspan="2">ETRS89 H29</td>
      </tr>
      <tr>
       <td>UTM-X (m)</td>
       <td>UTM-Y (m)</td>
      </tr>
      <tr>
       <td>A</td>
       <td>601.833</td>
       <td>4.747.525</td>
      </tr>
      <tr>
       <td>B</td>
       <td>602.626</td>
       <td>4.748.046</td>
      </tr>
      <tr>
       <td>C</td>
       <td>604.950</td>
       <td>4.744.673</td>
      </tr>
      <tr>
       <td>D</td>
       <td>603.151</td>
       <td>4.743.832</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>LSS01 (WTG01)</td>
       <td>602.418</td>
       <td>4.747.294</td>
      </tr>
      <tr>
       <td>LSS02 (WTG02)</td>
       <td>602.639</td>
       <td>4.746.830</td>
      </tr>
      <tr>
       <td>LSS03 (WTG03)</td>
       <td>603.029</td>
       <td>4.746.363</td>
      </tr>
     </tbody>
    </table>
    <p>Coordenadas da envolvente da subestación:</p>
    <table>
     <tbody>
      <tr>
       <td rowspan="2">Punto</td>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>A1</td>
       <td>602.361</td>
       <td>4.747.074</td>
      </tr>
      <tr>
       <td>B1</td>
       <td>602.361</td>
       <td>4.747.032</td>
      </tr>
      <tr>
       <td>C1</td>
       <td>602.465</td>
       <td>4.747.031</td>
      </tr>
      <tr>
       <td>D1</td>
       <td>602.466</td>
       <td>4.747.073</td>
      </tr>
     </tbody>
    </table>
    <p>Coordenadas da localización da torre meteorolóxica:</p>
    <table>
     <tbody>
      <tr>
       <td rowspan="2"></td>
       <td colspan="2">ETRS89 H29</td>
      </tr>
      <tr>
       <td>UTM-X (m)</td>
       <td>UTM-Y (m)</td>
      </tr>
      <tr>
       <td>TM</td>
       <td>602.593</td>
       <td>4.746.368</td>
      </tr>
     </tbody>
    </table>
    <p>Características técnicas principais das instalacións:</p>
    <p>– Tres (3) aeroxeradores modelo N155 de 4,8 MW de potencia nominal unitaria, con 120 m de altura da buxa, de 155 m de diámetro de rotor, cos seus correspondentes centros de transformación, instalados no interior da góndola do aeroxerador con potencia aparente nominal de 5.350 kVA e relación de transformación 0,69/33 kV.</p>
    <p>– Rede de media tensión soterrada para evacuación de enerxía a 33 kV, de interconexión entre os centros de transformación dos aeroxeradores 0,69/33 kV e a subestación transformadora 33/220 kV; composta por 2 circuítos con condutores tipo RH5Z1 18/30 kV Al de distintas seccións (95-500 mm2).</p>
    <p>– Subestación transformadora do parque eólico Ligonde-San Simón 33/220 kV, para evacuación da enerxía producida no parque eólico, cunha posición de transformador 45/55 MVA ONAN/ONAF e un transformador de servizos auxiliares de 33/0,4 kV de 100 kVA.</p>
    <p>– Unha (1) torre meteorolóxica de 120 m de altura.</p>
    <p>– Obra civil consistente en camiños de acceso aos aeroxeradores, subestación, cimentacións, plataformas de aeroxeradores e gabias de cablaxe.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>A solicitude de autorización administrativa previa e de construción, o estudo de impacto ambiental e o proxecto sectorial de incidencia supramunicipal (proxecto de interese autonómico) das instalacións.</p>
    <p>– Proxecto de execución (visado COIIM nº202001744, o 25.8.2020).</p>
    <p>– Estudo de impacto ambiental (EIA, asinado o 30.7.2021).</p>
    <p>– Proxecto sectorial de incidencia supramunicipal (proxecto de interese autonómico, visado nº V200212 o 22.6.2020).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas en formato electrónico, nas dependencias da Sección de Enerxía desta Xefatura Territorial de Lugo, da Vicepresidencia Segunda e Consellería de Economía, Empresa e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou nos teléfonos 982 29 46 54 e 982 29 46 56, así como nos concellos de Guntín, Monterroso e Portomarín (Lugo).</p>
    <p>Ademais, poderase consultar no portal web da Vicepresidencia Primeira e Consellería de Economía, Industria e Innovación na seguinte ligazón:</p>
    <p>https://ceei.xunta.gal/transparencia/parque-eolico/lingonde-san-simon</p>
    <p>Lugo, 8 de xullo de 2022</p>
    <footer><p>Gustavo J. Casasola de Cabo<br>Xefe territorial de Lugo</p></footer>

