---
date: '2013-12-03'
id: G0164-211113-0001
page: 46762
number: 231
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  RESOLUCIÓN do 18 de novembro de 2013, da Dirección Xeral de Centros e Recursos
  Humanos, pola que se emprazan as persoas interesadas no recurso
  contencioso-administrativo interposto pola Escuela de Formación del Atlántico,
  S.L. (procedemento ordinario 0000235/2013).
range: Resolución
url: >-
  https://www.xunta.gal/dog/Publicados/2013/20131203/AnuncioG0164-211113-0001_gl.html
---
<p>A Dirección Xeral de Centros e Recursos Humanos recibiu da Sala do Contencioso-Administrativo do Tribunal Superior de Xustiza de Galicia providencia pola cal se admite a trámite o recurso contencioso-administrativo P.O. 0000235/2013, interposto pola Escuela de Formación del Atlántico, S.L. contra a Orde da Consellería de Cultura, Educación e Ordenación Universitaria, do 9 de agosto de 2013, pola que se aproban os concertos cos centros docentes privados de educación infantil, educación primaria, educación secundaria obrigatoria, educación especial, programas de cualificación profesional inicial e ciclos formativos de grao medio e superior.</p>
    <p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento, que se emprazan para que poidan comparecer como parte nos autos ante a Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 18 de novembro de 2013</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

