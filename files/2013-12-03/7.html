---
date: '2013-12-03'
id: G0165-291113-0008
page: 46708
number: 231
agency: Consellería do Medio Rural e do Mar
section: III. Outras disposicións.
title: >-
  ORDE do 29 de novembro de 2013 pola que se amplía a dotación orzamentaria da
  Orde do 24 de maio de 2013, pola que se establecen as bases reguladoras das
  axudas para a utilización de servizos de asesoramento por persoas titulares de
  explotacións agrarias, cofinanciadas co Fondo Europeo Agrícola de
  Desenvolvemento Rural (Feader) no marco do PDR de Galicia 2007-2013, e se
  convocan para o ano 2013.
range: Orde
url: >-
  https://www.xunta.gal/dog/Publicados/2013/20131203/AnuncioG0165-291113-0008_gl.html
---
<p>Mediante a Orde do 24 de maio de 2013 (DOG nº 105, do 4 de xuño) convocáronse para o ano 2013 as axudas para a utilización de servizos de asesoramento por persoas titulares de explotacións agrarias cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013. </p>
    <p>As ditas axudas están destinadas a agricultores para facer fronte aos custos de utilización de servizos de asesoramento destinados a mellorar o rendemento global da explotación. </p>
    <p>A orde preveu para esta medida (código orzamentario de proxecto 200700407) inicialmente un importe de 700.000 euros. </p>
    <p>Dado que a orde no seu artigo 17 prevé a posibilidade de incrementar a aplicación orzamentaria con fondos adicionais, amplíanse os límites plurianuais na medida de utilización de servizos de asesoramento por persoas titulares de explotacións agrarias, por un importe global de 1.500.000 euros. </p>
    <p>En consecuencia, de acordo co disposto no artigo 30.I.3 do Estatuto de autonomía de Galicia e facendo uso das facultades que me confiren o artigo 14 da Lei 9/2007, do 13 de xuño, de subvencións de Galicia, así como en uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>1. A dotación orzamentaria prevista para as axudas á utilización de servizos de asesoramento por persoas titulares de explotacións agrarias, convocadas para o ano 2013, de acordo coa Orde do 24 de maio de 2013 (DOG nº 105, do 4 de xuño), increméntase no importe de 1.500.000 euros, na aplicación orzamentaria 712B7724, código de proxecto 200700407. Este incremento efectúase do seguinte xeito:</p>
    <p>– Aplicación orzamentaria 712 B 7724, código de proxecto 200700407.</p>
    <p>Importe para o ano 2013 en douscentos catorce mil douscentos oitenta e seis euros (214.286 €).</p>
    <p>Importe para o ano 2014 nun millón douscentos oitenta e cinco mil setecentos catorce euros (1.285.714 €).</p>
    <p>Polo tanto, a cantidade total é de dous millóns douscentos mil (2.200.000) euros.</p>
    <p>2. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Disposición adicional única</p>
    <p>A ampliación e o reaxuste das anualidades previstas no artigo único desta orde non afecta o prazo de presentación de solicitudes establecido na Orde do 24 de maio de 2013.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 29 de novembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

