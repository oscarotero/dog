---
date: '2004-02-19'
page: 2
number: 35
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 11 de febreiro de 2004 pola que se dispón o cesamento de vocais do
  Consello de Administración das Autoridades Portuarias da Coruña e de Vigo e a
  súa ría.
range: Orde
---
<p>A Lei 27/1992, do 24 de novembro, de portos do Estado e a mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación e separación de vocais dos consellos de administración deberá facerse necesariamente por proposta das administracións públicas e entidades ou organismos representados no Consello de Administración, polo que, vistas as peticións e propostas de modificación realizadas ó abeiro do disposto no artigo 40, número 2º, da Lei 27/1992, polas distintas administracións públicas, entidades e organismos, e en canto órgano competente,</p>
<p>DISPOÑO:</p>
<p>O cesamento dos seguintes vocais do Consello de Administración das Autoridades Portuarias e en representación das administracións, entidades e organismos que a seguir se relacionan, agradecéndolle-los servicios prestados:</p>
<p>Autoridade portuaria da Coruña.</p>
<p>1. En representación da Confederación de Empresarios da Coruña:</p>
<p>-Severino Ares Lago.</p>
<p>Autoridade portuaria de Vigo e a súa ría.</p>
<p>1. En representación do Concello de Vigo:</p>
<p>-Ventura Pérez Mariño.</p>
<p>Santiago de Compostela, 11 de febreiro de 2004</p>
<p>Alberto Núñez Feijóo</p>
<p>Conselleiro de Política Territorial, Obras Públicas</p>
<p>e Vivenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

