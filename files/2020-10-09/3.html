---
date: '2020-10-09'
id: G0532-021020-0002
page: 39341
number: 205
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 30 de setembro de 2020 pola que se dá publicidade dunha
  encomenda de xestión, para o ano 2020, pola que se encarga á empresa
  Tecnologías y Servicios Agrarios, S. A., S.M.E., M.P. (Tragsatec) a
  realización de traballos do proxecto MarRISK (cód. 0262_MARRISK_1_E) incluído
  no programa de cooperación transfronteiriza España-Portugal.
range: Resolución
url: >-
  https://www.xunta.gal/dog/Publicados/2020/20201009/AnuncioG0532-021020-0002_gl.html
---
<p>1. Encomenda de xestión.</p>
    <p>– Actividade. A encomenda comprende os traballos de consolidación dunha infraestrutura de coñecemento para a avaliación de riscos costeiros así como de aplicación de ferramentas que permitan mellorar a xestión do litoral, nun escenario de cambio climático.</p>
    <p>– Natureza e alcance da xestión encomendada. Esta encomenda ten natureza intersubxetiva, ao ter a empresa Tecnologías y Servicios Agrarios, S. A., S.M.E., M.P., (Tragsatec) a consideración de medio propio instrumental da Administración segundo o disposto na disposición adicional vixésima cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, e de conformidade co disposto nos artigos 45 e 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia (Lofaxga).</p>
    <p>– Prazo de vixencia. O período de execución comeza o día seguinte ao da súa sinatura, e o prazo máximo será o 15 de decembro de 2020.</p>
    <p>– Importe e modalidade de financiamento. O importe da encomenda ascende á cantidade de dezasete mil douscentos sesenta e sete euros con noventa e tres céntimos 17.267,93 € con cargo aos orzamentos da Comunidade Autónoma de Galicia para o ano 2020, aplicación orzamentaria 07.02.541E.640.1.</p>
    <p>Santiago de Compostela, 30 de setembro de 2020</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

