---
date: '2020-10-09'
id: G0532-021020-0003
page: 39340
number: 205
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 29 de setembro de 2020 pola que se dá publicidade dunha
  encomenda de xestión, para o ano 2020, pola que se encarga á Fundación Centro
  Tecnolóxico do Mar (Fundación Cetmar) o servizo de mantemento da Rede
  océano-meteorolóxica de Galicia.
range: Resolución
url: >-
  https://www.xunta.gal/dog/Publicados/2020/20201009/AnuncioG0532-021020-0003_gl.html
---
<p>1. Encomenda de xestión.</p>
    <p>– Actividade: a encomenda ten por obxecto a execución do servizo de mantemento da rede de estacións océano-meteorolóxicas de Galicia.</p>
    <p>– Natureza e alcance da xestión encomendada: esta encomenda ten natureza intersubxectiva, ao ter a entidade Fundación Centro Tecnolóxico do Mar (Fundación Cetmar) a consideración de medio propio instrumental da Administración segundo o disposto nos artigos 45 e 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e segundo a Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014.</p>
    <p>– Prazo de vixencia: o período de execución comeza o día da súa sinatura e o prazo máximo é o 31 de decembro de 2020 ou ata a total execución das unidades orzadas.</p>
    <p>– Importe e modalidade de financiamento: o importe da encomenda ascende á cantidade de trinta e seis mil euros (36.000 €) con cargo aos orzamentos da Comunidade Autónoma de Galicia para o ano 2020, aplicación orzamentaria 07.02.541E.633.</p>
    <p>Santiago de Compostela, 29 de setembro de 2020</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

