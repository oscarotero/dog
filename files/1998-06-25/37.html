---
date: '1998-06-25'
id: DF66
page: 7
number: 121
agency: FUNDACIÓN PÚBLICA ESCOLA GALEGA DE ADMINISTRACIÓN SANITARIA
section: VI. ANUNCIOS
title: >-
  Acordo do 9 de xuño de 1998 polo que se convocan as distinatas accións
  formativas incluídas no programa de desenvolvemento directivo para o ano 1998.
range: Acordo
url: 'https://www.xunta.gal/dog/Publicados/1998/19980625/AnuncioDF66_gl.html'
---
<p>A Escola Galega de Administración Sanitaria, en execución do convenio de colaboración asinado coa Consellería de Sanidade e Servicios Sociais e co Servicio Galego de Saúde, ten previsto desenvolver durante o presente exercicio de 1998 unha serie de accións formativas incluídas no programa de desenvolvemento directivo.</p>
<p>Por todo isto, esta dirección, de conformidade co establecido no apartado 8.2º a) do dito convenio, convoca as accións formativas incluídas no dito programa, conforme as seguintes bases:</p>
<p>Primeira.- Convócanse as seguintes accións formativas incluídas no programa de desenvolvemento directivo para o ano 1998 da Escola Galega de Administración Sanitaria:</p>
<p>-Diploma de alta dirección hospitalaria.</p>
<p>-Curso sobre desenvolvemento de técnicas directivas para enfermería (2 edicións).</p>
<p>-Curso superior de xestión de servicios e unidades clínicas de atención primaria (2 edicións).</p>
<p>-Curso superior de xestión de servicios e unidades clínicas de atención especializada (2 edicións).</p>
<p>-Diploma para o perfeccionamento e mellora da competencia de xestores de recursos humanos.</p>
<p>-Diploma de especialización en xestión e control económico-financeiro.</p>
<p>Segunda.- As solicitudes para participar nas diferentes accións formativas dirixiranse, debidamente cubertas e asinadas, á Escola Galega de Adminis</p>
<p>tración Sanitaria, sita na Rúa de Madrid 2-4, Polígono das Fontiñas, 15707 Santiago de Compostela, utilizando o modelo de instancia que se poderá recoller na propia sede da escola, na Secretaría Xeral da Consellería de Sanidade e Servicios Sociais, nas súas delegacións provinciais, nas direccións provinciais do Sergas e nos distintos centros de xestión de atención primaria e de atención especializada do organismo, así como nos hospitais de Galicia xestionados baixo a figura de fundacións públicas.</p>
<p>Terceira.-O prazo para a presentación de solicitudes será dun mes contado a partir da publicación do presente acordo no Diario Oficial de Galicia.</p>
<p>Durante este prazo a escola poñerá á disposición dos interesados o teléfono de información 981 56 34 00 ó que se poderán dirixir entre as 10 e as 14 horas, de luns a venres.</p>
<p>No suposto de que o solicitante teña algún vínculo profesional coa Consellería de Sanidade e Servicios Sociais, co Sergas ou cunha fundación pública da que o protectorado sexa exercido pola dita consellería, a instancia poderá presentarse no respectivo organismo ou institución sanitaria da que depende o seu centro de traballo, que as remitirá á escola.</p>
<p>Cuarta.-A selección de participantes será realizada por unha comisión na que estarán representados a Consellería de Sanidade e Servicios Sociais e o Sergas, segundo os casos, e maila Escola Galega de Administración Sanitaria.</p>
<p>Quinta.-1. Unha vez preseleccionado un aspirante, deberá proceder ó aboamento dos dereitos de inscrición da actividade docente correspondente, quedando excluído se non realiza o dito aboamento na forma e prazo que se indique.</p>
<p>2. Os profesionais vinculados á Consellería de Sanidade e Servicios Sociais ou ó Sergas que resulten preseleccionados poderán solicitar da escola, para aquelas actividades e na forma e prazo que se indique, unha bolsa de estudios de ata 100% do custo dos dereitos de inscrición.</p>
<p>Sexta.-As características de cada unha das accións formativas convocadas son as que se especifican nos anexos do presente acordo.</p>
<p>Santiago de Compostela, 9 de xuño de 1998.</p>
<p>Javier Bouzada Romero</p>
<p>Director da Escola Galega de Administración Sanitaria</p>
<p>ANEXO I</p>
<p>Denominación: diploma de alta dirección hospitalaria.</p>
<p>Nº de edicións: 1</p>
<p>Datas: de setembro de 1998 a marzo de 1999, preferentemente os mércores e xoves en semanas alternativas.</p>
<p>Horas lectivas: 170</p>
<p>Prazas máximas: 35</p>
<p>Localidade de celebración: Santiago de Compostela.</p>
<p>Dereitos de inscrición: 290.000 pesetas.</p>
<p>Carácter da acción formativa: diploma de especialización.</p>
<p>Destinatarios: profesionais do sector sanitario da Comunidade Autónoma galega con capacidade directiva.</p>
<p>ANEXO II</p>
<p>Denominación: curso sobre o desenvolvemento de técnicas directivas de enfermería.</p>
<p>Nº de edicións: 2.</p>
<p>Datas: do 28 de setembro ó 5 ou 9 de outubro.</p>
<p>Horas lectivas: 40.</p>
<p>Horarios: das 9 ás 14 horas e das 15.30 ás 18.30 horas.</p>
<p>Prazas máximas: 35 en cada unha das edicións.</p>
<p>Localidade de celebración: Santiago de Compostela.</p>
<p>Dereitos de inscrición: 43.000 pesetas.</p>
<p>Carácter da acción formativa: curso.</p>
<p>Destinatarios: directores e subdirectores de enfermería de atención primaria e especializada, supervisores de área e de unidade de atención especializada e coordinadores de enfermería de atención primaria.</p>
<p>ANEXO III</p>
<p>Denominación: curso superior de xestión de servicios e unidades clínicas de atención primaria.</p>
<p>Nº edicións: 2.</p>
<p>Datas: do 28 de setembro ó 17 de decembro 1998, de luns a xoves, en semanas alternativas.</p>
<p>Horas lectivas: 150.</p>
<p>Horario: das 17 ás 21 horas.</p>
<p>Localidades: Santiago de Compostela e Vigo.</p>
<p>Dereitos de inscrición: 250.000 pesetas.</p>
<p>Carácter da acción formativa: curso superior.</p>
<p>Destinatarios: directivos e xefes de servicio e unidade de atención primaria do Sergas e do resto do sector público sanitario, profesionais da sanidade, persoas interesadas e titulados universitarios interesados na proposta empresarial da autoxestión na atención primaria.</p>
<p>ANEXO IV</p>
<p>Denominación: curso superior de xestión de servicios e unidades clínicas de atención especializada.</p>
<p>Nº edicións: 2.</p>
<p>Datas: do 28 de setembro ó 17 de decembro de 1998, de luns a xoves, en semanas alternativas.</p>
<p>Horas lectivas: 150</p>
<p>Horario: das 17 ás 21 horas.</p>
<p>Localidades: Santiago de Compostela e Vigo.</p>
<p>Dereitos de inscrición: 250.000 pesetas.</p>
<p>Carácter da acción formativa: curso superior.</p>
<p>Destinatarios: en primeiro lugar, os facultativos que ocupan postos directivos en atención especializada; en segundo lugar, os xefes de servicio de unidades de atención especializada e, en terceiro lugar, outros facultativos de atención especializada; todos eles do Sergas.</p>
<p>ANEXO V</p>
<p>Denominación: diploma de especialización en xestión e control económico-financeiro.</p>
<p>Nº de edicións: 1.</p>
<p>Datas: de outubro de 1998 a febreiro de 1998, xoves e venres, en semanas alternativas.</p>
<p>Horas lectivas: 150.</p>
<p>Horario: xoves, das 16 ás 19 horas; venres, das 9 ás 19 horas.</p>
<p>Prazas máximas: 16.</p>
<p>Localidade: Santiago de Compostela.</p>
<p>Dereitos de inscrición: 250.000 pesetas.</p>
<p>Carácter da acción formativa: diploma de especialización.</p>
<p>Destinatarios: técnicos e diplomados da área de xestión económica-financeira do Sergas que desexen coñece-los instrumentos que permitan unha xestión máis axeitada nestas áreas de actividade.</p>
<p>ANEXO VI</p>
<p>Denominación: diploma para o perfeccionamento e mellora da competencia dos xestores de recursos humanos.</p>
<p>Nº de edicións: 1.</p>
<p>Datas: de setembro a decembro de 1998, martes e mércores, en semanas alternativas (fase de prácticas: de xaneiro a xuño do ano 1998, catro días ó mes en distintos centros do Sergas).</p>
<p>Horas lectivas: 232.</p>
<p>Horario: primeira fase, das 9 ás 18.30 horas; fase de prácticas: toda a xornada laboral.</p>
<p>Prazas máximas: 16</p>
<p>Localidade de celebración: Santiago de Compostela.</p>
<p>Dereitos de inscrición: 280.000 pesetas.</p>
<p>Carácter da acción formativa: diploma de especialización.</p>
<p>Destinatarios: profesionais do sector sanitario inmerso na problemática de xestión de recursos humanos en postos de responsabilidade.</p>
<p>5653</p>

