---
date: '1998-06-25'
id: DF62
page: 7
number: 121
agency: FUNDACIÓN FERNÁNDEZ LATORRE
section: VI. ANUNCIOS
title: Bases da convocatoria do XL Premio Fernández Latorre.
range: Bases
url: 'https://www.xunta.gal/dog/Publicados/1998/19980625/AnuncioDF62_gl.html'
---
<p>O Grupo Voz anuncia a convocatoria do XL Premio Fernández Latorre, que se rexe polas seguintes bases, e convida a persoas e institucións a participar en calquera das súas modalidades.</p>
<p>Bases da convocatoria.</p>
<p>1. Premios.</p>
<p>Concederáselle o Premio Fernández Latorre de Prensa Escrita, dotado este ano con 2.000.000 de pesetas, ó mellor traballo xornalístico publicado en calquera medio de comunicación entre o 25 de xullo de 1997 e o 28 de maio de 1998.</p>
<p>Concederáselle o Premio Fernández Latorre de Radio, dotado con 1.000.000 de pesetas, ó mellor traballo emitido por calquera emisora de radio española ou portuguesa entre o 25 de xullo de 1997 e o 28 de maio de 1998.</p>
<p>Concederáselle o Premio Fernández Latorre de Televisión e Medios Audiovisuais, dotado con 1.000.000 de pesetas, ó mellor traballo emitido por calquera canle de televisión entre o 25 de xullo de 1997 e o 28 de maio de 1998, ou ó mellor proxecto multimedia en soporte audiovisual editado entre ámbalas datas.</p>
<p>2. Decisión e entrega.</p>
<p>A decisión será feito público en La Voz de Galicia o 25 de xullo, festividade do Apóstolo Santiago e Día de Galicia.</p>
<p>As decisións e a decisión do xurado son inapelables.</p>
<p>Os premios entregaranse no transcurso dun acto que terá lugar o 19 de novembro.</p>
<p>3. Xurado.</p>
<p>O xurado está formado por membros do Grupo Voz e outras persoas relevantes no campo da comunicación e a cultura.</p>
<p>4. Presentación de traballos.</p>
<p>Os traballos deberán enviarse por triplicado ó Grupo Voz, r/ Concepción Arenal, 11 e 13, 15006 A Coruña, ata o 3 de xullo de 1998, coa indicación</p>
<p>«Premios Fernández Latorre». Os que se emitan por radio ou televisión deberán acreditarse cunha certificación do director da emisora ou centro de televisión e as tres cintas correspondentes.</p>
<p>Os traballos poderán ser presentados polo propio autor ou autores, polo xurado ou por calquera persoa ou entidade. Neste último caso debe acreditarse o consentimento do candidato.</p>
<p>5. Condicións.</p>
<p>A presentación a estes premios supón a conformidade dos participantes coas bases e a autorización leva implícita a difusión dos traballos premiados a través dos medios propios do Grupo Voz.</p>
<p>Fundación Fernández Latorre</p>
<p>Rubricado</p>
<p>5652</p>

