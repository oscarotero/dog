---
date: '2013-05-31'
id: G1096-200513-0003
page: 19634
number: 103
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 15 de maio de 2013 pola que se notifica a imposición dunha terceira
  multa coercitiva (expediente IU3/62/2012-C1), devolta polo servizo de Correos
  por resultar o seu destinatario ausente na repartición.
range: Cédula
url: >-
  https://www.xunta.gal/dog/Publicados/2013/20130531/AnuncioG1096-200513-0003_gl.html
---
<p>A directora da Axencia de Protección da Legalidade Urbanística ditou, o 14 de febreiro de 2013, resolución pola que se impón unha terceira multa coercitiva a Celina Santaeufemia Rodríguez e Roberto Valín Torres, como consecuencia de incumprir a Resolución do 13 de xaneiro de 2010 pola que se ordena a demolición das obras consistentes na construción dunha edificación composta por varias plantas, no lugar de Piúgos, no termo municipal de Lugo.</p>
    <p>Ao non poderse realizar a notificación persoal daquela resolución a Pablo Caruezo Rodríguez (en representación de Celina Santaeufemia Rodríguez e Roberto Valín Torres) mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselles aos interesados a devandita resolución. </p>
    <p>Tendo en conta que o acto non se publica na súa integridade, comunícaselles aos interesados que o texto íntegro da resolución que se notifica encóntrase á súa disposición nas dependencias da Axencia de Protección da Legalidade Urbanística, situadas no Edificio Witland-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra esta resolución, os interesados poden interpoñer recurso de reposición ante a directora da Axencia de Protección da Legalidade Urbanística no prazo dun mes, contado a partir do día seguinte a aquel en que se produza a notificación, ou ben, se non exerce o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 15 de maio de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

