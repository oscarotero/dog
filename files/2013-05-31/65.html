---
date: '2013-05-31'
id: L130-090513-0002
page: 19661
number: 103
agency: Concello da Coruña
section: VI. Anuncios. b) Administración local.
title: ANUNCIO de información pública (631/240/2011).
range: Anuncio
url: >-
  https://www.xunta.gal/dog/Publicados/2013/20130531/AnuncioL130-090513-0002_gl.html
---
<p>A Xunta de Goberno local na sesión que tivo lugar o día 19 de abril de 2013, adoptou o seguinte acordo:</p>
    <p>«Primeiro. Aprobar inicialmente a modificación puntual ao Plan parcial do sector de solo urbanizable S-10 Parque Ofimático, aprobado definitivamente polo Pleno municipal o 2 de maio de 2007, segundo documentación técnica formulada pola arquitecta municipal en abril de 2013.</p>
    <p>Segundo. Someter o documento ao trámite de información pública polo prazo dun mes mediante anuncios que se publicarán no <em>Diario Oficial de Galicia</em>, nos xornais de maior circulación na provincia e na páxina web do concello.</p>
    <p>Terceiro. Ordenar a dilixencia da modificación puntual aprobada.</p>
    <p>Cuarto. Notificarlles este acordo aos titulares catastrais, aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico, oficina do XIS de Planeamento e á Área de Infraestruturas.</p>
    <p>Quinto. Solicitar os informes sectoriais necesarios para a tramitación do expediente».</p>
    <p>O expediente de modificación sométese ao trámite de información pública durante o prazo dun mes, período durante o cal calquera interesado poderá consultalo e formular as alegacións que coide oportunas. A consulta pode efectuarse no Servizo de Urbanismo, Departamento de Planeamento, sito na praza de Indalecio Prieto, 1-3, en horario laborable de luns a venres, así como na páxina web do concello.</p>
    <p>A Coruña, 24 de abril de 2013 </p>
    <footer><p>César de Jesús Otero Grille<br>Director de Urbanismo</p></footer>

