---
date: '2013-05-31'
id: CA05-280513-0002
page: 19476
number: 103
agency: Consellería de Traballo e Benestar
section: II. Autoridades e persoal. b) Nomeamentos.
title: >-
  ORDE do 13 de maio de 2013 pola que se dispón o cesamento e o nomeamento dun
  membro do Consello Galego da Representatividade das Asociacións Profesionais
  de Traballadores Autónomos da Comunidade Autónoma de Galicia.
range: Orde
url: >-
  https://www.xunta.gal/dog/Publicados/2013/20130531/AnuncioCA05-280513-0002_gl.html
---
<p>O Decreto 147/2011, do 30 de xuño, polo que se crea o Consello Galego da Representatividade das Asociacións Profesionais de Traballadores Autónomos da Comunidade Autónoma de Galicia e se determinan os criterios para acreditar e declarar a súa representatividade, establece no seu artigo 3.2 que os membros do consello serán nomeados e separados pola persoa titular da consellería competente en materia de traballo, por proposta da persoa titular da dirección xeral con competencias en materia de promoción do emprego autónomo, e que o seu nomeamento e o seu cesamento se publicará no <em>Diario Oficial de Galicia</em>. </p>
    <p>En consecuencia, e por proposta do director xeral de Traballo e Economía Social, </p>
    <h2>DISPOÑO:</h2>
    <p>Artigo 1</p>
    <p>Que cese Luis Valdés Peña como secretario do Consello Galego da Representatividade das Asociacións Profesionais de Traballadores Autónomos da Comunidade Autónoma de Galicia. </p>
    <p>Artigo 2</p>
    <p>Nomear a Luz Marina Álvarez Moreira, xefa do Servizo do Traballo Autónomo e Apoio ás Persoas Emprendedoras da Dirección Xeral de Traballo e Economía Social da Consellería de Traballo e Benestar, como secretaria do Consello Galego da Representatividade das Asociacións Profesionais de Traballadores Autónomos da Comunidade Autónoma de Galicia.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 13 de maio de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

