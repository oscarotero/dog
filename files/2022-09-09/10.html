---
date: '2022-09-09'
id: G2017-010922-0001
page: 48102
number: 172
agency: Universidade da Coruña
section: III. Outras disposicións.
title: >-
  RESOLUCIÓN do 1 de setembro de 2022 pola que se publica o plan de estudos do
  máster universitario Erasmus Mundus en Sostibilidade e Industria 4.0 Aplicada
  ao Sector Marítimo, Technische Universität Hamburg-Harburg, Università degli
  Studi di Napoli Federico II e University of Zagreb.
range: Resolución
url: >-
  https://www.xunta.gal/dog/Publicados/2022/20220909/AnuncioG2017-010922-0001_gl.html
---
<p>O máster universitario Erasmus Mundus en Sostibilidade e Industria 4.0 Aplicada ao Sector Marítimo pola Universidade da Coruña, Technische Universität Hamburg-Harburg, Università degli Studi di Napoli Federico II e University of Zagreb, obtivo a verificación do plan de estudos polo Consello de Universidades, logo do informe favorable da Education, Audiovisual and Culture Executive Agency (EACEA), e a autorización da Comunidade Autónoma de Galicia para a súa implantación. O carácter oficial do título e a súa inscrición no Rexistro de Universidades, Centros e Títulos (RUCT) estableceuse por Acordo do Consello de Ministros do 5 de outubro de 2021, publicado, mediante Resolución da Secretaría Xeral de Universidades do 6 de outubro de 2021, no <em>Boletín Oficial del Estado</em> (BOE) do 22 de outubro.</p>
    <p>Posteriormente, as universidades participantes presentaron unha solicitude de modificación da proposta inicial para engadir a Technische Universität Hamburg-Harburg no consorcio, que obtivo o informe favorable da Education, Audiovisual and Culture Executive Agency (EACEA).</p>
    <p>O Real decreto 1393/2007, do 29 de outubro, polo que se establece a ordenación das ensinanzas universitarias oficiais, modificado polo Real decreto 861/2010, do 2 de xullo, dispón no artigo 28 o procedemento para a modificación de plans de estudo conducentes á obtención de títulos xa verificados.</p>
    <p>Polo exposto, </p>
    <h2>RESOLVO:</h2>
    <p>Publicar o plan de estudos conducente á obtención do título de máster universitario Erasmus Mundus en Sostibilidade e Industria 4.0 Aplicada ao Sector Marítimo pola Universidade da Coruña, Technische Universität Hamburg-Harburg, Università degli Studi di Napoli Federico II e University of Zagreb, coas modificacións aprobadas, que se estrutura segundo consta no anexo e con efectos desde o curso académico 2021/22.</p>
    <p>A Coruña, 1 de setembro de 2022</p>
    <footer><p>Julio E. Abalde Alonso<br>Reitor da Universidade da Coruña</p></footer>
    <h2>ANEXO</h2>
    <h3>Plan de estudos conducente á obtención do título de máster universitario Erasmus Mundus en Sostibilidade e Industria 4.0 Aplicada ao Sector Marítimo <br>pola Universidade da Coruña, Technische Universität Hamburg-Harburg, <br>Università degli Studi di Napoli Federico II e University of Zagreb</h3>
    <p>Código RUCT: 4317780.</p>
    <p>Plan de estudos que se inicia no curso 2021/22.</p>
    <p>Estrutura das ensinanzas (Real decreto 1393/2007, anexo I, punto 5.1).</p>
    <p>1. Rama de coñecemento a que se adscribe o título: enxeñaría e arquitectura.</p>
    <p>2. Distribución do plan de estudos en créditos ECTS, por tipo de materia:</p>
    <table>
     <tbody>
      <tr>
       <td>Tipo de materia</td>
       <td>Créditos ECTS</td>
      </tr>
      <tr>
       <td rowspan="2">Obrigatorias (OB)……..….……………...………
        Optativas (OP)…………………………………...
        Traballo fin de máster (TFM)……….…………..
        Total………………………………………………</td>
       <td>48
        24(*)
        18</td>
      </tr>
      <tr>
       <td>90</td>
      </tr>
     </tbody>
    </table>
    <p>(*) O alumnado deberá cursar 6 créditos optativos en cada un dos cuadrimestres do 1º curso e 12 créditos optativos no 2º curso.</p>
    <p>3. Contido do plan de estudos por cuadrimestre.</p>
    <p>Primeiro curso</p>
    <table>
     <thead>
      <tr>
       <td colspan="3">Primeiro cuadrimestre, impartido na Università degli Studi di Napoli Federico II</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
     </thead>
     <tbody>
      <tr>
       <td>Marco regulamentario para a Industria Marítima 4.0</td>
       <td>OB</td>
       <td>3</td>
      </tr>
      <tr>
       <td>Deseño do Buque</td>
       <td>OB</td>
       <td>6</td>
      </tr>
      <tr>
       <td>Combustibles Alternativos para o Transporte Marítimo</td>
       <td>OB</td>
       <td>3</td>
      </tr>
      <tr>
       <td>Análise Estrutural de Buques e Estruturas Offshore</td>
       <td>OB</td>
       <td>6</td>
      </tr>
      <tr>
       <td>Prototipado Virtual</td>
       <td>OB</td>
       <td>6</td>
      </tr>
      <tr>
       <td>Criterios de Estabilidade de Segunda Xeración</td>
       <td>OP</td>
       <td>3</td>
      </tr>
      <tr>
       <td>Robótica e Robótica Submarina</td>
       <td>OP</td>
       <td>6</td>
      </tr>
      <tr>
       <td>Comportamento do Buque na Mar</td>
       <td>OP</td>
       <td>3</td>
      </tr>
      <tr>
       <td>Lingua Italiana</td>
       <td>OP</td>
       <td>3</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Segundo cuadrimestre, impartido na Universidade da Coruña</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td>Tecnoloxías Facilitadoras da Industria 4.0</td>
       <td>OB</td>
       <td>6</td>
      </tr>
      <tr>
       <td>Introdución á Dinámica de Fluídos Computacional (CFD) Mariña</td>
       <td>OB</td>
       <td>6</td>
      </tr>
      <tr>
       <td>Manobrabilidade e Hidrodinámica en Augas Someras</td>
       <td>OB</td>
       <td>3</td>
      </tr>
      <tr>
       <td>Sistemas Intelixentes de Soporte ás Decisións</td>
       <td>OB</td>
       <td>6</td>
      </tr>
      <tr>
       <td>Economía do Transporte</td>
       <td>OB</td>
       <td>3</td>
      </tr>
      <tr>
       <td>Internet das Cousas Aplicado á Industria (IIoT)*</td>
       <td>OP</td>
       <td>6</td>
      </tr>
      <tr>
       <td>Modelos Estatísticos para a Innovación en Tecnoloxía Mariña</td>
       <td>OP</td>
       <td>6</td>
      </tr>
      <tr>
       <td>Vehículos Mariños Autónomos</td>
       <td>OP</td>
       <td>6</td>
      </tr>
     </tbody>
    </table>
    <p>Segundo curso</p>
    <table>
     <tbody>
      <tr>
       <td colspan="3">Primeiro cuadrimestre, impartido na Università degli Studi di Napoli Federico II</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td>Deseño do Buque Intelixente</td>
       <td>OP</td>
       <td>6</td>
      </tr>
      <tr>
       <td>Xestión do Buque e Infoloxística</td>
       <td>OP</td>
       <td>6</td>
      </tr>
      <tr>
       <td>Simulación Numérica de Sistemas de Propulsión Mariños</td>
       <td>OP</td>
       <td>6</td>
      </tr>
      <tr>
       <td>Realidade Virtual e Aumentada para o Deseño do Ciclo de Vida</td>
       <td>OP</td>
       <td>6</td>
      </tr>
     </tbody>
    </table>
    <table>
     <thead>
      <tr>
       <td colspan="3">Primeiro cuadrimestre, impartido na Universidade da Coruña</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
     </thead>
     <tbody>
      <tr>
       <td>Xemelgos Dixitais en Sistemas Mariños</td>
       <td>OP</td>
       <td>6</td>
      </tr>
      <tr>
       <td>Estabilidade tras Avarías</td>
       <td>OP</td>
       <td>6</td>
      </tr>
      <tr>
       <td>Simulación e Optimización de Procesos de Fabricación do Buque</td>
       <td>OP</td>
       <td>6</td>
      </tr>
      <tr>
       <td>Internet das Cousas Aplicado á Industria (IIoT)*</td>
       <td>OP</td>
       <td>6</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Primeiro cuadrimestre, impartido na University of Zagreb</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td>Deseño Estrutural do Buque</td>
       <td>OP</td>
       <td>4</td>
      </tr>
      <tr>
       <td>Análise Estrutural Avanzada (Colisión e Varada como Criterios de Deseño)</td>
       <td>OP</td>
       <td>4</td>
      </tr>
      <tr>
       <td>Fundamentos de Vibracións do Buque</td>
       <td>OP</td>
       <td>4</td>
      </tr>
      <tr>
       <td>Deseño e Optimización Multicriterio</td>
       <td>OP</td>
       <td>4</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Primeiro cuadrimestre, impartido na Technische Universität Hamburg-Harburg</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td>Métodos CFD Innovadores</td>
       <td>OP</td>
       <td>6</td>
      </tr>
      <tr>
       <td>Tecnoloxía Ártica</td>
       <td>OP</td>
       <td>6</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Primeiro cuadrimestre, impartido en calquera das universidades do consorcio ou asociadas</td>
      </tr>
      <tr>
       <td>Materia</td>
       <td>Carácter</td>
       <td>Créditos ECTS</td>
      </tr>
      <tr>
       <td>Traballo fin de máster</td>
       <td>TFM</td>
       <td>18</td>
      </tr>
     </tbody>
    </table>
    <p>* Esta materia será ofertada pola Universidade da Coruña tanto no 2º cuadrimestre do 1º curso como no 1º cuadrimestre do 2º curso. O alumnado que opte por cursar esta materia poderá elixir entre un curso ou outro.</p>
    <p>As materias optativas do 1º cuadrimestre do 2º curso poderán realizarse en calquera das universidades do consorcio. O traballo fin de máster poderá realizarse en calquera das universidades do consorcio ou asociadas, aínda que a defensa oficial do devandito traballo se realizará na Università degli Studi di Napoli Federico II.</p>
    <p>A unidade temporal de todas as materias é cuadrimestral e no 1º curso existe un equilibrio de créditos entre o 1º e o 2º cuadrimestre.</p>
    <p>4. Condicións de terminación.</p>
    <p>O alumnado deberá superar 90 créditos ECTS, distribuídos como se indica no punto 2, para obter o título de máster universitario Erasmus Mundus en Sostibilidade e Industria 4.0 Aplicada ao Sector Marítimo pola Universidade da Coruña, Technische Universität Hamburg-Harburg, Università degli Studi di Napoli Federico II y University of Zagreb.</p>

