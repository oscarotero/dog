---
date: '2003-04-29'
id: ED0E
page: 5
number: 82
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de marzo de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Rocas Europeas de Construcción,
  S.A.
range: Resolución
url: 'https://www.xunta.gal/dog/Publicados/2003/20030429/AnuncioED0E_gl.html'
---
<p>Visto o texto do convenio colectivo da empresa Rocas Europeas de Construcción, S.A., con nº de código 3601742 que tivo entrada nesta delegación provincial o día 4-3-2003, subscrito en representación da parte económica pola representación da empresa, e da parte social, polo comité de empresa, en data 21-10-2002. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 14 de marzo de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo da empresa Rocas Europeas de Construcción, S.A.</p>
<p>Artigo 1º.-Ámbito persoal.</p>
<p>Afectará a todo o persoal técnico, administrativo, subalterno e obreiro que preste servicios na empresa Rocas Europeas de Construcción, S.A., sita nas Gándaras de Budiño e dedicada á actividade de elaboración de granito, coa exclusión daqueles incluídos na alínea C), punto 3º do artigo 1 do Estatuto dos traballadores.</p>
<p>Artigo 2º.-Duración e vixencia.</p>
<p>Terá unha duración desde o 1 de xaneiro de 2002 ata o 31 de decembro de 2002. A vixencia será a totalidade da súa duración.</p>
<p>Co fin de evita-lo baleiro normativo, denunciado o convenio e ata que non se lograr acordo expreso, perderán vixencia as súas cláusulas obrigacionais, manténdose as normativas ata o asinamento do convenio que o substitúa.</p>
<p>Artigo 3º.-Procedemento de denuncia.</p>
<p>A denuncia na que se propoña a revisión do presente convenio deberá ser presentada por calquera das partes deliberantes cunha anticipación mínima dun mes. Desta comunicación enviarase copia para efectos de rexistro á delegación provincial da Consellería de Relacións Laborais.</p>
<p>Artigo 4º.-Comisión paritaria.</p>
<p>Establécese unha comisión paritaria con facultades para interpreta-lo contido do convenio, a cal estará composta por tres vocais titulares e un suplente por cada unha das dúas representacións que tomaron parte na negociación do convenio. Unha e outra poderanse dotar de asesores.</p>
<p>Artigo 5º.-Axudas de custo.</p>
<p>As axudas de custo para o persoal obreiro establécense como segue:</p>
<p>-Axuda de custo completa: 18,02 A.</p>
<p>-Media axuda de custo: 7,21 A.</p>
<p>Artigo 6º.-Retribucións salariais.</p>
<p>Aplicarase un incremento económico do 3,0% sobre os conceptos de salario base, gratificacións extraordinarias, complementos salariais e extrasalariais.</p>
<p>No suposto de que o incremento anual do IPC o 31-12-2002 supere o 2,5%, efectuarase unha revisión salarial no exceso sobre a dita porcentaxe, que afectará os conceptos previstos no parágrafo anterior. A revisión levarase a cabo unha vez que o INE constate oficialmente o IPC real do 2002 e aboarase con efectos do 1 de xaneiro dese ano. Cando proceda a aplicación desta cláusula, os atrasos devengados serán aboados dunha soa vez.</p>
<p>Artigo 7º.-Gratificacións extraordinarias.</p>
<p>As gratificacións extraordinarias aboaranse sobre o salario pactado no convenio para cada categoría profesional, máis a antigüidade, se é o caso.</p>
<p>Estas serán as seguintes:</p>
<p>-Xullo, 30 días, pagadoira o día 15 de xullo.</p>
<p>-Nadal, 30 días, pagadoira o día 20 de decembro.</p>
<p>Artigo 8º.-Horas extraordinarias.</p>
<p>As horas extraordinarias adaptaranse á lexislación vixente e aboaranse de acordo coa táboa do anexo II desde a data do asinamento deste convenio.</p>
<p>Artigo 9º.-Complemento de puntualidade e asistencia.</p>
<p>Establécese un complemento de puntualidade e asistencia para todo o persoal afectado polo presente convenio, de carácter diario, que se fixa en 3,11 A para o ano 2002.</p>
<p>A percepción do presente complemento estará suxeita ás seguintes regras:</p>
<p>1º Entenderase por falta de puntualidade, cando o traballador, no momento de comeza-la xornada laboral, non estea no seu posto de traballo e ata un máximo de 15 minutos.</p>
<p>2º No suposto anterior, o traballador perderá o 5 por cento do complemento de puntualidade e asistencia por cada un dos atrasos.</p>
<p>3º Se a incorporación do traballador se produce despois dos primeiros 15 minutos de comezada a xornada laboral, considerarase como falta de asistencia de media xornada laboral perdéndose o 10 por cento do complemento cada vez que se produza a dita falta.</p>
<p>4º A falta de asistencia dunha xornada de traballo ocasionará a perda do 20 por cento do complemento.</p>
<p>5º As licencias establecidas no presente convenio e Estatuto dos traballadores, non serán consideradas como faltas de puntualidade e asistencia.</p>
<p>Artigo 10º.-Complemento de transporte.</p>
<p>Establécese un complemento de transporte, sexa cal for o medio empregado polo traballador para o seu desprazamento, complemento que se aboará por día de traballo efectivo.</p>
<p>Para o ano 2002, este establécese na cantidade de 3,85 euros. As sumas percibidas por este concepto non terán a consideración de salario para ningún efecto, polo cal non se computarán para o cálculo da antigüidade, ratificacións extraordinarias, etc.</p>
<p>Artigo 11º.-Xornada de traballo.</p>
<p>A xornada ordinaria de traballo será de 40 horas semanais de traballo efectivo, tanto a xornada partida coma a continuada, e en cómputo anual realizaranse 1.756 horas, segundo o establecido no artigo 71 do convenio xeral da construcción.</p>
<p>No referente ós festivos non recuperables, aplicarase o establecido no convenio provincial de mármores e pedras.</p>
<p>Todo o persoal afectado polo presente convenio estará suxeito á quenda de mañá, tarde ou noite, tanto a xornada partida como continuada e permitirase a mobilidade dos postos dentro do centro de traballo.</p>
<p>Para as máquinas que requiren traballo continuado establecerase o número de quendas necesarias para cubri-los sete días da semana.</p>
<p>Desde o 1 de xullo ó 1 de setembro establecerase xornada continuada para o persoal técnico e administrativo, garantíndose mediante quendas a xornada partida cada un dos servicios administrativos da empresa.</p>
<p>Artigo 12º.-Organización do traballo.</p>
<p>Na sección de teares establécese un sistema de organización do traballo consistente na definición dos seguintes equipos de traballo:</p>
<p>a) Equipos flexibles: encargaranse dos labores necesarios desde que se descargue o tear ata o deixar novamente cargado. Asígnanse 3 equipos de 4 persoas cada un. Dos 4 operarios que compoñen cada equipo un descansa. Deste xeito, e mediante un sistema rotatorio de descansos, cada integrante do equipo ten garantidos 2 descansos fixos de 2 días cada 16 días, á parte dos que lle poidan corresponder en función das cadencias de carga e descarga dos teares.</p>
<p>b) Equipos normais: formados por un xefe de equipo e un axudante atenderán o correcto funcionamento dos teares. En quendas de mañá, tarde e noite e mediante un calendario de rotacións entre 5 equipos conséguese ter cuberto este servicio tódolos días do mes. Os axudantes percibirán un complemento de posto de traballo equivalente á diferencia entre o seu salario e o establecido para a categoría de oficial de 3ª.</p>
<p>O importe do complemento establecido para cada un dos integrantes dos equipos descritos nas letras a) e b) anteriores fíxanse en 229,45 euros mensuais para este ano.</p>
<p>Os operarios que atendan o tren de pulido percibirán un complemento de posto de traballo igual ó descrito na letra b) para os axudantes.</p>
<p>A empresa reitera o seu interese en establecer un complemento de calidade por seccións, complemento que só se poderá establecer cando se conte cos medios técnicos de control de calidade necesarios para valora-la evolución da calidade nas distintas fases do proceso productivo.</p>
<p>Artigo 13º.-Promoción no traballo.</p>
<p>Os ascensos suxeitaranse ó réxime seguinte:</p>
<p>1. O ascenso dos traballadores a tarefas ou postos de traballo que impliquen mando ou especial confianza serán de libre designación e revogación pola empresa.</p>
<p>2. Para ascender, cando proceda, a unha categoría profesional superior, a empresa establecerá sistemas de carácter obxectivo, podendo tomar como referencia, entre outras, as seguintes circunstancias:</p>
<p>a) Titulación adecuada.</p>
<p>b) Coñecemento do posto de traballo.</p>
<p>c) Historial profesional.</p>
<p>d) Ter desempeñado función de superior categoría profesional.</p>
<p>e) Superar satisfactoriamente as probas que se propoñan, as cales deberán se-las adecuadas ó posto de traballo que se vai desempeñar.</p>
<p>Artigo 14º.-Cambio de xornada e quenda.</p>
<p>A empresa poderá, cando así o xustifiquen as necesidades de producción, asignar temporalmente calquera traballador a un posto de traballo distinto ó que vén desempeñando habitualmente, independentemente da xornada e quenda de traballo que o dito posto teña establecido, adaptándose ás xornadas e quendas que rexan na sección de destino. Estas asignacións serán rotativas e terán para cada traballador unha duración máxima de dous meses. Destas asignacións será informado o comité de empresa.</p>
<p>Artigo 15º.-Vacacións.</p>
<p>O período de vacacións anuais retribuídas será de trinta días naturais, calculadas a salario base do convenio máis complemento de asistencia e complemento de antigüidade, se é o caso.</p>
<p>Aboarase o importe das vacacións o día laborable anterior ó seu desfrute.</p>
<p>Artigo 16º.-Licencias.</p>
<p>O persoal afectado polo presente convenio terá dereito ás licencias establecidas no Estatuto dos traballadores, en canto sexan máis favorables para o traballador que as que aquí se establecen:</p>
<table><tbody><tr><td></td></tr>
<tr><td></td></tr>
<tr><td>Concepto</td><td>Días naturais</td></tr>
<tr><td></td></tr>
</tbody></table>
<table><tbody><tr><td>Matrimonio do traballador</td><td>15</td></tr>
<tr><td></td></tr>
<tr><td>Matrimonio de fillos ou irmáns da provincia</td><td>1</td></tr>
<tr><td></td></tr>
<tr><td>Matrimonio de fillos ou irmáns fóra da provincia</td><td>2</td></tr>
<tr><td></td></tr>
<tr><td>Enfermidade grave do cónxuxe (convivente), pais ou fillos na provincia</td><td>6</td></tr>
<tr><td></td></tr>
<tr><td>Enfermidade grave do cónxuxe (convivente), pais ou fillos fóra da provincia</td><td>7</td></tr>
<tr><td></td></tr>
<tr><td>Enfermidade grave de irmáns</td><td>2</td></tr>
<tr><td></td></tr>
<tr><td>Parto da esposa e/ou compañeira</td><td>6</td></tr>
<tr><td></td></tr>
<tr><td>Morte de cónxuxe e/ou convivente, pais e fillos</td><td>6</td></tr>
<tr><td></td></tr>
<tr><td>Morte de avós, netos, irmáns, pais políticos ou fillos políticos</td><td>2</td></tr>
<tr><td></td></tr>
<tr><td>Morte de irmáns políticos ou tíos</td><td>1</td></tr>
<tr><td></td></tr>
<tr><td>Traslado de domicilio habitual dentro da provincia</td><td>3</td></tr>
<tr><td></td></tr>
<tr><td>Traslado de domicilio habitual fóra da provincia</td><td>5</td></tr>
<tr><td></td></tr></tbody></table>
<p>En tódolos casos será con notificación á empresa e xustificación fidedigna.</p>
<p>Artigo 17º.-Roupa de traballo.</p>
<p>A empresa facilitaralle roupa de traballo ó persoal segundo se especifica para cada caso.</p>
<table><tbody><tr><td></td></tr>
<tr><td></td></tr>
<tr><td>Pezas de roupa</td><td>Cantidade</td><td>Parque de
bloques e
teares</td><td>Mantemento</td><td>Resto
persoal</td></tr>
<tr><td></td></tr>
</tbody></table>
<table><tbody><tr><td>Fundas ou traxes</td><td>1</td><td>4 meses</td><td>4 meses</td><td>6 meses</td></tr>
<tr><td></td></tr>
<tr><td>Camisa remeira</td><td>1</td><td>12 meses</td><td>12 meses</td><td>12 meses</td></tr>
<tr><td></td></tr>
<tr><td>Botas</td><td>1</td><td>6 meses</td><td>6 meses</td><td>6 meses</td></tr>
<tr><td></td></tr></tbody></table>
<p>Artigo 18º.-Recoñecemento médico.</p>
<p>A empresa está obrigada a solicitar do Centro de Seguridade e Hixiene de Pontevedra (Rande), ou dunha mutua patronal, un recoñecemento anual para os traballadores que presten os seus servicios nela, que será complementado cun segundo recoñecemento anual restrinxido á prevención de silicose.</p>
<p>Artigo 19º.-Baixa hospitalaria.</p>
<p>En caso de baixa hospitalaria, a empresa complementaralles ós traballadores afectados a prestación económica por ILT que, por enfermidade común ou accidental non laboral, aboa a Seguridade Social, ata chegar ó 100 por 100 da base de cotización, segundo detalle:</p>
<p>a) Mentres dure a permanencia no centro hospitalario.</p>
<p>b) No caso de que, finalizada esta, se lle prescriba unha convalecencia domiciliaria, ampliarase a trinta (30) días máis.</p>
<p>c) Por ámbolos casos conxuntamente, a duración máxima deste dereito será de noventa (90) días.</p>
<p>As ditas circunstancias acreditaranse documentalmente.</p>
<p>Artigo 20º.-ILT por accidente de traballo ou enfermidade profesional.</p>
<p>En caso de ILT por accidente de traballo ou enfermidade profesional, a empresa complementará a prestación económica que aboará a Seguridade Social ou mutua patronal ata chegar ó 100 por 100 da base de cotización, a partir dos 20 días e ata un máximo de 120 días.</p>
<p>Nos casos de ILT de longa duración e exceptuados aqueles casos nos que o accidente fose debido a incumprimento por parte do traballador das normas de prevención, a empresa complementará a prestación desde o primeiro e ata un máximo de 150 días.</p>
<p>Artigo 21º.-Seguro de accidentes.</p>
<p>A empresa contratará unha póliza colectiva de accidentes de traballo para o seu persoal. A dita póliza garantirá como mínimo unha indemnización de:</p>
<p>-Caso de morte: 36.060.73.</p>
<p>-Invalidez total para traballo habitual: 36.060.73.</p>
<p>-Invalidez absoluta: 36.060.73.</p>
<p>Para os demais casos de invalidez, a indemnización será proporcional.</p>
<p>Artigo 22º.-Lexislación aplicable.</p>
<p>En todo o non previsto neste convenio, aplicarase o disposto no convenio colectivo xeral do sector da construcción e demais normas xerais de aplicación.</p>
<p>Artigo 23º.-Partes asinantes.</p>
<p>O presente convenio é asinado por José Luis Heitzmann Hernández, en representación da empresa e en representación dos traballadores do comité de empresa, formado por:</p>
<p>-Jesús Alonso González.-Antonio Costas Iglesias.-José A. Araújo Collazo.</p>
<p>O Porriño, 22 de outubro de 2002.</p>
<p>Táboa salarial ano 2002</p>
<p>Recsa</p>
<table><tbody><tr><td></td></tr>
<tr><td></td></tr>
<tr><td>Categoría profesional</td><td>Salarios</td></tr>
<tr><td></td></tr>
<tr><td></td><td>Base 2001</td><td>Mensual</td><td>Diario</td></tr>
<tr><td></td></tr>
</tbody></table>
<table><tbody><tr><td>Técnicos medios:</td></tr>
<tr><td></td></tr>
<tr><td>Titulados grao medio</td><td>1.240,85</td><td>1.296,69</td><td></td></tr>
<tr><td></td></tr>
<tr><td>Mestres industriais</td><td>1.129,65</td><td>1.180,48</td><td></td></tr>
<tr><td></td></tr>
<tr><td>Administrativos:</td></tr>
<tr><td></td></tr>
<tr><td>Xefe 1ª</td><td>1.240,85</td><td>1.296,69</td><td></td></tr>
<tr><td></td></tr>
<tr><td>Xefe 2ª</td><td>1.078,47</td><td>1.127,00</td><td></td></tr>
<tr><td></td></tr>
<tr><td>Oficial 1ª</td><td>919,00</td><td>960,36</td><td></td></tr>
<tr><td></td></tr>
<tr><td>Oficial 2ª</td><td>834,12</td><td>871,66</td><td></td></tr>
<tr><td></td></tr>
<tr><td>Auxiliar</td><td>673,70</td><td>704,02</td><td></td></tr>
<tr><td></td></tr>
<tr><td>Persoal técnico non titulado:</td></tr>
<tr><td></td></tr>
<tr><td>Delineante superior</td><td>1.078,47</td><td>1.127,00</td><td></td></tr>
<tr><td></td></tr>
<tr><td>Delineante 1ª</td><td>919,00</td><td>960,36</td><td></td></tr>
<tr><td></td></tr>
<tr><td>Delinenate 2ª</td><td>834,12</td><td>871,66</td><td></td></tr>
<tr><td></td></tr>
<tr><td>Calcador</td><td>673,70</td><td>704,02</td><td></td></tr>
<tr><td></td></tr>
<tr><td>Persoal técnico de organización:</td></tr>
<tr><td></td></tr>
<tr><td>Técnico organización 1ª</td><td>919,00</td><td>960,36</td><td></td></tr>
<tr><td></td></tr>
<tr><td>Técnico organización 2ª</td><td>834,12</td><td>871,66</td><td></td></tr>
<tr><td></td></tr>
<tr><td>Auxiliar de organización</td><td>673,70</td><td>704,02</td><td></td></tr>
<tr><td></td></tr>
<tr><td>Persoal técnico de fabricación:</td></tr>
<tr><td></td></tr>
<tr><td>Encargado xeral</td><td>1.214,70</td><td>1.269,36</td><td></td></tr>
<tr><td></td></tr>
<tr><td>Encargado de sección</td><td>1.078,47</td><td>1.127,00</td><td></td></tr>
<tr><td></td></tr>
<tr><td>Contramestre</td><td>952,79</td><td>995,67</td><td></td></tr>
<tr><td></td></tr>
<tr><td>Inspector de control</td><td>848,03</td><td>886,19</td><td></td></tr>
<tr><td></td></tr>
<tr><td>Ordenanza</td><td>745,82</td><td>779,38</td><td></td></tr>
<tr><td></td></tr>
<tr><td>Porteiro</td><td>745,82</td><td>779,38</td><td></td></tr>
<tr><td></td></tr>
<tr><td>Almaceneiro</td><td>745,82</td><td>779,38</td><td></td></tr>
<tr><td></td></tr>
<tr><td>Garda xurado</td><td>745,82</td><td>779,38</td><td></td></tr>
<tr><td></td></tr>
<tr><td>Xefe de equipo</td><td>30,10</td><td></td><td>31,45</td></tr>
<tr><td></td></tr>
<tr><td>Oficial 1ª</td><td>29,06</td><td></td><td>30,37</td></tr>
<tr><td></td></tr>
<tr><td>Oficial 2ª</td><td>27,97</td><td></td><td>29,23</td></tr>
<tr><td></td></tr>
<tr><td>Oficial 3ª</td><td>26,89</td><td></td><td>28,10</td></tr>
<tr><td></td></tr>
<tr><td>Especialista</td><td>25,56</td><td></td><td>26,71</td></tr>
<tr><td></td></tr>
<tr><td>Peón/operario limpeza</td><td>18,28</td><td></td><td>19,10</td></tr>
<tr><td></td></tr></tbody></table>
<p>Táboa horas extras ano 2002</p>
<p>Recsa</p>
<table><tbody><tr><td></td></tr>
<tr><td></td></tr>
<tr><td>Categoría profesional</td><td>Base ptas./hora</td><td>Horas 2002</td></tr>
<tr><td></td></tr>
</tbody></table>
<table><tbody><tr><td>Técnicos medios:</td></tr>
<tr><td></td></tr>
<tr><td>Mestres industriais</td><td>8,71</td><td>8,97</td></tr>
<tr><td></td></tr>
<tr><td>Administrativos:</td></tr>
<tr><td></td></tr>
<tr><td>Xefe 1ª</td><td>9,11</td><td>9,38</td></tr>
<tr><td></td></tr>
<tr><td>Xefe 2ª</td><td>8,23</td><td>8,48</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categoría profesional</td><td>Base ptas./hora</td><td>Horas 2002</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>7,61</td><td>7,84</td></tr>
<tr><td></td></tr>
<tr><td>Oficial 2ª</td><td>7,13</td><td>7,34</td></tr>
<tr><td></td></tr>
<tr><td>Auxiliar</td><td>6,73</td><td>6,93</td></tr>
<tr><td></td></tr>
<tr><td>Persoal técnico non titulado:</td></tr>
<tr><td></td></tr>
<tr><td>Delineante superior</td><td>8,23</td><td>8,48</td></tr>
<tr><td></td></tr>
<tr><td>Delineante 1ª</td><td>7,61</td><td>7,84</td></tr>
<tr><td></td></tr>
<tr><td>Delinenate 2ª</td><td>7,13</td><td>7,34</td></tr>
<tr><td></td></tr>
<tr><td>Calcador</td><td>6,73</td><td>6,93</td></tr>
<tr><td></td></tr>
<tr><td>Persoal técnico de organización:</td></tr>
<tr><td></td></tr>
<tr><td>Técnico organización 1ª</td><td>7,61</td><td>7,84</td></tr>
<tr><td></td></tr>
<tr><td>Técnico organización 2ª</td><td>7,13</td><td>7,34</td></tr>
<tr><td></td></tr>
<tr><td>Auxiliar de organización</td><td>6,73</td><td>6,93</td></tr>
<tr><td></td></tr>
<tr><td>Persoal técnico de fabricación:</td></tr>
<tr><td></td></tr>
<tr><td>Encargado de sección</td><td>8,23</td><td>8,48</td></tr>
<tr><td></td></tr>
<tr><td>Contramestre</td><td>7,45</td><td>7,67</td></tr>
<tr><td></td></tr>
<tr><td>Inspector de control</td><td>7,06</td><td>7,27</td></tr>
<tr><td></td></tr>
<tr><td>Ordenanza</td><td>6,85</td><td>7,06</td></tr>
<tr><td></td></tr>
<tr><td>Porteiro</td><td>6,85</td><td>7,06</td></tr>
<tr><td></td></tr>
<tr><td>Almaceneiro</td><td>6,85</td><td>7,06</td></tr>
<tr><td></td></tr>
<tr><td>Garda xurado</td><td>6,85</td><td>7,06</td></tr>
<tr><td></td></tr>
<tr><td>Xefe de equipo</td><td>7,27</td><td>7,49</td></tr>
<tr><td></td></tr>
<tr><td>Oficial 1ª</td><td>7,18</td><td>7,40</td></tr>
<tr><td></td></tr>
<tr><td>Oficial 2ª</td><td>7,06</td><td>7,27</td></tr>
<tr><td></td></tr>
<tr><td>Oficial 3ª</td><td>6,93</td><td>7,14</td></tr>
<tr><td></td></tr>
<tr><td>Especialista</td><td>6,89</td><td>7,10</td></tr>
<tr><td></td></tr>
<tr><td>Peón</td><td>6,85</td><td>7,06</td></tr>
<tr><td></td></tr>
<tr><td>Operario de limpeza</td><td>4,86</td><td>5,01</td></tr>
<tr><td></td></tr></tbody></table>

