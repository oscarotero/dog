---
date: '2019-08-09'
id: G0534-010819-0002
page: 36272
number: 151
agency: 'Consellería de Educación, Universidade e Formación Profesional'
section: II. Autoridades e persoal. b) Nomeamentos.
title: >-
  ORDE do 30 de xullo de 2019 pola que se modifica a composición do Consello
  Social da Universidade da Coruña.
range: Orde
url: >-
  https://www.xunta.gal/dog/Publicados/2019/20190809/AnuncioG0534-010819-0002_gl.html
---
<p>Mediante Orde do 22 de febreiro de 2017 (DOG do 10 de marzo), fíxose pública a composición do Consello Social da Universidade da Coruña.</p>
    <p>A Lei 6/2013, do 13 de xuño, do Sistema universitario de Galicia, establece que o Consello Social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013 establece que «son membros natos do Consello Social o/a reitor/a da universidade, o/a secretario/a xeral e o ou a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo Consello de Goberno das universidades. A duración do mandato dos membros do Consello Social sinalados neste punto será establecida polos estatutos da universidade». </p>
    <p>O artigo 77.3 da citada Lei 6/2013 establece que «a representación dos intereses sociais no Consello Social corresponde a personalidades da vida cultural, profesional, económica, laboral ou social, de acordo coa seguinte distribución: o presidente ou presidenta do Consello Social; seis membros designados polo Parlamento de Galicia; seis membros designados pola Xunta de Galicia; un membro designado por cada un dos sindicatos máis representativos no territorio da Comunidade Autónoma de Galicia; catro membros designados polas organizacións empresariais máis representativas dos sectores estratéxicos da economía galega na área de influencia da universidade; un membro designado polas corporacións dos municipios en que se sitúan os campus; un membro designado pola asociación de antigos alumnos de cada unha das universidades, un membro designado polos colexios profesionais, a través da súa entidade asociativa máis representativa, vinculados coa oferta formativa de cada unha das universidades».</p>
    <p>Con data do 17 de xullo de 2019 o Consello Social da Universidade da Coruña comunica á Consellería de Educación, Universidade e Formación Profesional, que o Consello de Goberno da Universidade da Coruña na sesión do 26 de xuño de 2019 acordou aprobar a designación dos seguintes membros:</p>
    <p>– Carmela Carrillo García como representante do alumnado no Consello Social, en substitución de Carlos Nogueira Souto.</p>
    <p>– María José Parga Massa como representante do persoal de administración e servizos, en substitución de Xosé M. Portela Fernández.</p>
    <p>– Jesús Javier Celemín Santos, como representante do Concello da Coruña no Consello Social, en substitución de José Manuel Sande García.</p>
    <p>De acordo co establecido no artigo 78 da citada Lei 6/2013, do 13 de xuño, xúntase declaración xurada de compatibilidade de cada un dos novos membros.</p>
    <p>O artigo 77.4 da Lei 6/2013, do 13 de xuño, establece que «os acordos de designación de membros do Consello Social lle serán comunicados á persoa titular da consellería competente en materia de universidades, quen procederá ao seu nomeamento mediante orde da súa consellería».</p>
    <p>A condición de persoa membro do Consello Social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear a Carmela Carrillo García, como membro do Consello Social da Universidade da Coruña, en representación do estudantado, en substitución, por finalización de mandato, de Carlos Nogueira Souto.</p>
    <p>Artigo 2</p>
    <p>Nomear a María José Parga Massa, como membro do Consello Social da Universidade da Coruña, en representación do persoal de administración e servizos, en substitución, por finalización de mandato, de Xosé M. Portela Fernández.</p>
    <p>Artigo 3</p>
    <p>Nomear a Jesús Javier Celemín Santos, como representante do Concello da Coruña, no Consello Social da Universidade da Coruña, en substitución, por cambio na corporación municipal de José Manuel Sande García. </p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 30 de xullo de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

