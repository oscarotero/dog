---
date: '2022-10-03'
id: G0655-290922-0001
page: 52729
number: 188
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 29 de setembro de 2022 pola que se acorda a ampliación do prazo para a
  presentación de solicitudes no procedemento regulado na Orde do 4 de agosto de
  2022, pola que se establecen as bases reguladoras e se convoca o programa
  Retorna mocidade para persoas galegas residentes no estranxeiro interesadas en
  retornar e cursar determinados estudos de formación profesional no curso
  académico 2022/23 en centros educativos de Galicia (código de procedemento
  ED333B).
range: Orde
url: >-
  https://www.xunta.gal/dog/Publicados/2022/20221003/AnuncioG0655-290922-0001_gl.html
---
<p>O día 19 de agosto de 2022 publicouse no DOG núm. 157 a Orde do 4 de agosto de 2022 pola que se establecen as bases reguladoras e se convoca o programa Retorna mocidade para persoas galegas residentes no estranxeiro interesadas en retornar e cursar determinados estudos de formación profesional no curso académico 2022/23 en centros educativos de Galicia (código do procedemento ED333B).</p>
    <p>O prazo para a presentación de solicitudes era de 45 días naturais, que se contarán desde o día seguinte ao da publicación desta orde no <em>Diario Oficial de Galicia</em> (DOG), polo que remata o 3 de outubro de 2022.</p>
    <p>O artigo 2 da convocatoria establece as persoas destinatarias que, neste caso, é a cidadanía galega residente no exterior que cumpra o disposto no artigo 3.</p>
    <p>Tendo en conta a data de remate do prazo de presentación de candidaturas, as persoas a que vai dirixida, que son residentes fóra de España e teñen que cumprir trámites no estranxeiro, resulta aconsellable, para promover e facilitar a participación neste procedemento, ampliar o prazo de presentación de solicitudes establecido na convocatoria.</p>
    <p>Polo exposto,</p>
    <h2>DISPOÑO:</h2>
    <p>1. Modificar o prazo de presentación de solicitudes ata o día 24 de outubro de 2022, incluído, polo que resulta ampliado en 21 días naturais o prazo regulado no artigo 5.5 da citada orde.</p>
    <p>2. Esta modificación, unha vez publicada no <em>Diario Oficial de Galicia</em>, non implicará apertura dun novo prazo para presentar novas solicitudes.</p>
    <p>Santiago de Compostela, 29 de setembro de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde 29.7.2022; DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura, Educación, <br>Formación Profesional e Universidades</p></footer>

