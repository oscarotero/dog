---
date: '1995-03-06'
id: B92E
page: 1759
number: 45
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 58/1995, do 24 de febreiro, polo que se declara a urxente ocupación,
  para efectos de expropiación forzosa, polo Concello de Ribas de Sil (Lugo),
  dos bens e dereitos necesarios para a realización das obras do proxecto de
  abastecemento de auga ós núcleos de San Clodio, Barreiro, Nogueira e Rairos.
range: Decreto
url: 'https://www.xunta.gal/dog/Publicados/1995/19950306/AnuncioB92E_gl.html'
---
<p>O de Concello de Ribas de Sil (Lugo), en sesión celebrada o día 27 de setembro de 1994, aprobou o proxecto de abastecemento de auga ós núcleos de San Clodio, Barreiro, Nogueira e Rairos e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 3 de febreiro de 1995 baixo o número 900.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 13 de febreiro de 1995 baixo o número 1.284.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, por tratarse dunha dotación pública obrigatoria, tal e como se recolle no artigo 26.1 da Lei 7/1985, do 2 de abril, e pola necesidade de remata-las obras no prazo dun ano, concedido para o efecto pola Confederación Hidrográfica do Norte.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude e por proposta do Conselleiro de Xustiza, Interior e Relacións Laborais, logo de deliberación do Consello da Xunta de Galicia na súa</p>
<p>xuntanza do día vintecatro de febreiro de mil novecentos noventa e cinco.</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, decláras e a urxente ocupación, polo Concello de Ribas de Sil (Lugo), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de abastecemento de auga ós núcleos de San Clodio, Barreiro, Nogueira e Rairos.</p>
<p>Santiago de Compostela, vintecatro de febreiro de mil novecentos noventa e cinco.</p>
<p>Manuel Fraga Irigarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións</p>
<p>Laborais</p>

