---
date: '2018-01-24'
id: G0164-170118-0001
page: 5202
number: 17
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 15 de xaneiro de 2018, da Secretaría Xeral de Universidades,
  pola que se ordena a publicación do Acordo do Consello da Xunta de Galicia, do
  28 de decembro de 2017, polo que se modifica o Plan galego de financiamento
  universitario 2016-2020.
range: Resolución
url: >-
  https://www.xunta.gal/dog/Publicados/2018/20180124/AnuncioG0164-170118-0001_gl.html
---
<p>En cumprimento do disposto no artigo 115 da Lei 6/2013, do 13 de xuño, do Sistema universitario de Galicia, o Consello da Xunta de Galicia, na súa reunión do 28 de decembro de 2017, adoptou o Acordo polo que se modifica o Plan galego de financiamento universitario 2016-2020.</p>
    <p>Para xeral coñecemento, procédese á publicación do referido acordo, que figura como anexo a esta resolución.</p>
    <p>O texto do dito plan estará a dispor do público no seguinte enlace http://www.edu.xunta.es</p>
    <p>Santiago de Compostela, 15 de xaneiro de 2018</p>
    <footer><p>José Alberto Díez de Castro<br>Secretario xeral de Universidades</p></footer>
    <h2>ANEXO</h2>
    <p>Autorizar a modificación do Plan galego de financiamento universitario 2016-2020, que se xunta como anexo.</p>
    <p>A proposta de modificación foi aprobada, de xeito unánime, pola Comisión de Seguimento do Plan, na súa xuntanza do 20 de xullo de 2017, coa finalidade de simplificar o método de cálculo do custo estándar, subfondo do financiamento estrutural destinado a subvencionar gastos correntes asociados á docencia.</p>
    <p>Os créditos asociados a este subfondo, a partir do ano 2017, distribuiranse aplicando un novo módulo económico por crédito computable, unha vez consolidado o procedemento de determinación do custo estándar aplicado ata o momento e realizada a correspondente auditoría externa dos datos manexados.</p>
    <p>Deste xeito, cada ano o custo estándar determinarase multiplicando o módulo económico actualizado polos créditos computables correspondentes a cada universidade. O módulo económico evolucionará anualmente conforme o sinalado no punto VIII do Plan galego de financiamento universitario 2016-2020.</p>

