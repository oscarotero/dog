---
date: '2018-01-24'
id: G2410-201217-0003
page: 5331
number: 17
agency: Xulgado do Social número 1 de Santiago de Compostela
section: V. Administración de xustiza.
title: EDICTO (748/2015).
range: Edicto
url: >-
  https://www.xunta.gal/dog/Publicados/2018/20180124/AnuncioG2410-201217-0003_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 748/2015 deste xulgado do social, seguido por instancia de Antonio José Gayoso López contra Construcciones Metálicas Esacero, S.L., sobre ordinario, ditouse a seguinte resolución cuxo ditame expresa:</p>
    <p>«Que, estimando integramente a demanda interposta por Antonio José Gayoso López contra Construcciones Metálicas Esacero, S.L., debo condenar e condeno a mercantil demandada a aboarlle ao demandante a suma de 1.871,48 euros polos conceptos indicados no feito probado sexto desta sentenza, máis os xuros previstos no artigo 29.3 do ET sobre a devandita cantidade desde a data de presentación da papeleta de conciliación ata a presente resolución e os do 576 da LAC a partir da presente resolución.</p>
    <p>No que atinxe á responsabilidade do Fogasa, deberá observarse que resulte da aplicación do artigo 33 o ET, con notificación da presente resolución.</p>
    <p>Notifíquese ás partes a presente resolución, facéndolles saber que fronte a ela non cabe recurso».</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Construcciones Metálicas Esacero, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de decembro de 2017</p>
    <footer><p>A letrada da Administración de xustiza</p></footer>

