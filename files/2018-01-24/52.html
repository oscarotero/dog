---
date: '2018-01-24'
id: G1096-110118-0001
page: 5389
number: 17
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 3 de xaneiro de 2018 pola que se emprazan os interesados no
  procedemento ordinario 340/2017, no expediente sancionador e de reposición da
  legalidade POL/137/2014-RP1, ao ser devolta a notificación polo servizo de
  Correos.
range: Cédula
url: >-
  https://www.xunta.gal/dog/Publicados/2018/20180124/AnuncioG1096-110118-0001_gl.html
---
<p>Para os efectos de darlle cumprimento ao solicitado polo Xulgado do Contencioso-Administrativo número 2 de Pontevedra, en relación co procedemento ordinario 340/2017, interposto por Comunidad de Propietarios Mar Tambo, contra a Resolución desestimatoria ditada polo director da Axencia de Protección da Legalidade Urbanística no recurso potestativo de reposición o 13 de setembro de 2017, interposto contra outra do 16 de marzo de 2016 (expediente POL/137/2014-RP1), na cal se declara prescrita a infracción respecto da edificación auxiliar e muros polo transcurso do prazo legalmente establecido na Lei de costas e se ordena a restitución das cousas e a súa reposición ao estado anterior ao da comisión da infracción, debendo proceder á demolición da edificación auxiliar, sita no camiño Urxeira, número 1, Chancelas, Urbanización Mar Tambo, concello de Poio, esta dirección resolveu ordenar a remisión do correspondente expediente ao Xulgado do Contencioso-Administrativo número 2 de Pontevedra.</p>
    <p>Ao non poder realizarse a notificación persoal do emprazamento, mediante esta cédula (que ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas -LPACAP, se lle notifica por medio dun anuncio publicado no <em>Boletín Oficial del Estado</em>) emprázanse Florencio Cruz Barreiro e Teresa Vidal Gómez para que poidan presentarse como interesados nos autos no prazo de nove días, de acordo co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Santiago de Compostela, 3 de xaneiro de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

