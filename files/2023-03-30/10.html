---
date: '2023-03-30'
id: G0597-240323-0008
page: 21256
number: 63
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 24 de marzo de 2023, da Dirección Xeral da Función Pública, pola
  que se aproban e se fan públicas as listaxes provisionais de persoas admitidas
  e excluídas no proceso selectivo para o ingreso, pola quenda de promoción
  interna, no corpo administrativo da Administración xeral da Comunidade
  Autónoma de Galicia, subgrupo C1, da escala de axentes de inspección das
  especialidades de vixilancia de estradas e de dominio público hidráulico.
range: Resolución
url: >-
  https://www.xunta.gal/dog/Publicados/2023/20230330/AnuncioG0597-240323-0008_gl.html
---
<p>De conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4 das que rexen o proceso selectivo convocado pola Resolución do 22 de xuño de 2022 (DOG núm. 121, do 27 de xuño), esta dirección xeral,</p>
    <h2>RESOLVE:</h2>
    <p>Aprobar as listaxes provisionais de persoas admitidas e excluídas no proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, da escala de axentes de inspección das especialidades de vixilancia de estradas e de dominio público hidráulico.</p>
    <p>As persoas aspirantes poderán consultar o estado das solicitudes de inscrición presentadas e a situación como admitidas ou excluídas en fides.xunta.gal</p>
    <p>A listaxe completa de persoas aspirantes admitidas e excluídas, con indicación da causa determinante da súa exclusión poderase consultar no portal web corporativo: funcionpublica.xunta.gal</p>
    <p>As persoas aspirantes excluídas, así como aquelas persoas que non figuren en ningunha das listaxes, disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para reclamar ou emendar o defecto que motivou a exclusión. Para isto, deberá acceder a fides.xunta.gal e realizar as alegacións que considere oportunas. Só se admitirán as alegacións que se realicen por medio desta aplicación informática</p>
    <p>As persoas aspirantes que dentro do prazo sinalado non emenden os defectos que motivaron a súa exclusión serán definitivamente excluídas.</p>
    <p>Santiago de Compostela, 24 de marzo de 2023</p>
    <footer><p>José María Barreiro Díaz<br>Director xeral da Función Pública</p></footer>

