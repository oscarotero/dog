---
date: '2023-03-30'
id: O3C3-230323-0001
page: 21262
number: 63
agency: Axencia Galega de Emerxencias
section: IV. Oposicións e concursos.
title: >-
  RESOLUCIÓN do 6 de marzo de 2023 pola que se aproban as listas provisionais de
  persoas admitidas e excluídas na convocatoria do proceso selectivo
  extraordinario de estabilización derivado da Lei 20/2021, do 28 de decembro,
  pola quenda de acceso libre e mediante o sistema de concurso de méritos, para
  o ingreso na categoría 2 do grupo III e na categoría 1 do grupo IV de persoal
  laboral.
range: Resolución
url: >-
  https://www.xunta.gal/dog/Publicados/2023/20230330/AnuncioO3C3-230323-0001_gl.html
---
<p>No <em>Diario Oficial de Galicia</em> do 30 de decembro de 2022 publicouse o anuncio da Resolución do 29 de decembro de 2022 pola que se convoca o proceso selectivo extraordinario de estabilización derivado da Lei 20/2021, do 28 de decembro, pola quenda de acceso libre e mediante o sistema de concurso de méritos, para o ingreso na categoría 2 do grupo III e na categoría 1 do grupo IV de persoal laboral.</p>
    <p>Consonte a indicación do anuncio, as bases do proceso de selección e os sucesivos anuncios desta convocatoria publícanse na páxina web da Axencia Galega de Emerxencias: https://www.axega112.gal</p>
    <p>O prazo de presentación de solicitudes, de 20 días hábiles, iniciouse o 16.1.2023, ás 00.00 horas, e rematou o 10.2.2023. ás 23.59.59 horas. Transcorrido este prazo, de acordo co disposto no punto I.4 das bases, cómpre publicar as listas provisionais de persoas aspirantes admitidas e excluídas, así como a lista de persoas aspirantes pendentes de acreditar a posesión do título Celga requirido.</p>
    <p>Por todo o exposto, o presidente da Axencia, no exercicio das competencias previstas no artigo 9 do Decreto 223/2007, do 5 de decembro, polo que aproba o estatuto da Axencia Galega de Emerxencias,</p>
    <h2>RESOLVE:</h2>
    <p>Primeiro. <em>Aprobación das listas provisionais</em></p>
    <p>Aprobar e publicar as listas provisionais de aspirantes admitidos (anexo 1) e excluídos (anexo 2) a cubrir, pola quenda de acceso libre e mediante o sistema de concurso, as prazas de laboral da Axencia Galega de Emerxencias identificadas no Decreto 79/2022, do 25 de maio, polo que se aproba a oferta de emprego público extraordinaria de prazas de persoal funcionario e laboral da Administración xeral e das entidades instrumentais do sector público autonómico da Comunidade Autónoma de Galicia.</p>
    <p>(1) Administrativo/a:</p>
    <p>Grupo III, categoría 2.</p>
    <p>(2) Auxiliar administrativo/a:</p>
    <p>Grupo IV, categoría 1.</p>
    <p>Segundo. <em>Acreditación Celga</em></p>
    <p>Anunciar que todas as persoas aspirantes presentadas acreditan estar en posesión do título Celga requirido nas bases.</p>
    <p>Terceiro. <em>Período de alegacións</em></p>
    <p>Abrir un período de alegacións de dez (10) días hábiles, contados a partir do día seguinte ao da publicación do anuncio no <em>Diario Oficial de Galicia</em>, para que as persoas aspirantes excluídas poidan emendar, de ser o caso, o defecto que motivou a exclusión.</p>
    <p>Cuarto. <em>Entrada en vigor</em></p>
    <p>Esta resolución entrará en vigor o día seguinte da súa publicación no <em>Diario Oficial de Galicia</em>.</p>
    <p>Quinto. <em>Impugnación </em></p>
    <p>Contra esta resolución, as persoas interesadas poderán interpoñer recurso de reposición, no prazo dun mes, contado desde o día seguinte ao da súa publicación, ante o presidente da Axencia Galega da Emerxencias, nos termos previstos nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, perante o órgano competente da orde xurisdicional contencioso-administrativa, no prazo de dous meses, nos termos previstos na Lei 29/1998, do 13 de xullo, reguladora da xurisdición contencioso-administrativa.</p>
    <p>A Estrada, 6 de marzo de 2023</p>
    <footer><p>Diego Calvo Pouso<br>Presidente da Axencia Galega de Emerxencias</p></footer>
    <h2>ANEXO 1</h2>
    <h3>Lista provisional de persoas admitidas</h3>
    <p>Sistema: concurso.</p>
    <p class="basic-paragraph">Praza: administrativo/a.</p>
    <table>
     <tbody>
      <tr>
       <td>Apelidos</td>
       <td>Nome</td>
       <td>NIF</td>
       <td>Celga 4</td>
      </tr>
      <tr>
       <td>Rey Tato</td>
       <td>Mónica</td>
       <td>***6847 **</td>
       <td>Si</td>
      </tr>
      <tr>
       <td>Rivadulla Rivadulla</td>
       <td>Berta</td>
       <td>***6697 **</td>
       <td>Si</td>
      </tr>
      <tr>
       <td>Suárez Rodríguez</td>
       <td>Alejandro</td>
       <td>***7601 **</td>
       <td>Si</td>
      </tr>
     </tbody>
    </table>
    <p>Sistema concurso.</p>
    <p>Praza: auxiliar administrativo/a.</p>
    <table>
     <tbody>
      <tr>
       <td>Apelidos</td>
       <td>Nome</td>
       <td>NIF</td>
       <td>Celga 3</td>
      </tr>
      <tr>
       <td>Iglesias Domínguez</td>
       <td>Francisco Javier</td>
       <td>***3406 **</td>
       <td>Si</td>
      </tr>
      <tr>
       <td>Rivadulla Rivadulla</td>
       <td>Berta</td>
       <td>***6697 **</td>
       <td>Si</td>
      </tr>
      <tr>
       <td>Rebolo Rebolo</td>
       <td>Yolanda</td>
       <td>***6985 **</td>
       <td>Si</td>
      </tr>
     </tbody>
    </table>
    <h2>ANEXO 2</h2>
    <h3>Lista provisional de persoas excluídas</h3>
    <p>Sistema: concurso.</p>
    <p class="basic-paragraph">Praza: administrativo/a.</p>
    <p class="basic-paragraph">Sen exclusións.</p>
    <p>Sistema: concurso.</p>
    <p class="basic-paragraph">Praza: auxiliar administrativo/a.</p>
    <p class="basic-paragraph">Sen exclusións.</p>

