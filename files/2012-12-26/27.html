---
date: '2012-12-26'
id: CA04-221012-0006
page: 47917
number: 245
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de outubro de 2012, da Xefatura Territorial de Pontevedra,
  pola que se autoriza e se aproba o proxecto de execución dunha instalación
  eléctrica no concello de Rodeiro (expediente IN407A 2012/13-4).
range: Resolución
url: >-
  https://www.xunta.gal/dog/Publicados/2012/20121226/AnuncioCA04-221012-0006_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
    <p>Solicitante: Explotaciones Porcinas Achacán, S.C.</p>
    <p>Domicilio social: lugar Achacán, s/n, 36530 Rodeiro.</p>
    <p>Denominación: LMT de acometida ao CT de explotacións porcinas Achacán.</p>
    <p>Situación: Rodeiro.</p>
    <p>Características técnicas: LMT aérea a 20 kV con condutor LA-56 de 15 metros de lonxitude, con orixe no apoio existente da LMT aérea LAL811 e final no apoio proxectado HV 1000/11 (paso aerosubterráneo) do cal continuá subterránea con condutor RHZ 295 metros ata o centro de transformación da granxa do peticionario, situada no lugar da Revolta, Chousa de Camba (parc. 106, políg. 69), Rodeiro.</p>
    <p>Realizouse o trámite de información pública mediante anuncios no DOG do 7 de xuño de 2012 e no BOP do 24 de maio de 2012. Durante o mencionado trámite recibiuse a seguinte alegación:</p>
    <p>Manuel Hermida Cidre, o 8 de xuño de 2012, presenta un escrito de alegacións expoñendo que as obras que se van autorizar xa foron executadas e non se axustan ao proxecto presentado; ademais presenta un informe técnico expoñendo que os postes nº 2 e nº 3 non están situados na localización indicada no proxecto.</p>
    <p>Con respecto á localización dos apoios, cómpre dicir que, con datas do 2 de abril e do 13 de xullo de 2012, a empresa peticionaria presentou anexos ao proxecto que prevén os ditos cambios.</p>
    <p>En relación coa execución das obras, esta xefatura territorial iniciará un expediente informativo, que poderá derivar en sancionador, para verificar a súa legalidade, de acordo co artigo 131.9 do Real decreto 1955/2000, do 1 de decembro. Esta circunstancia non impide seguir cos trámites ordenados no capítulo II, título VII do citado real decreto, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, por conseguinte, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 19 de outubro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

