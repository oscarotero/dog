---
date: '2012-12-26'
id: G2345-041212-0003
page: 47902
number: 245
agency: Xulgado do Social número 2 da Coruña
section: V. Administración de xustiza.
title: EDICTO (996/2010 F).
range: Edicto
url: >-
  https://www.xunta.gal/dog/Publicados/2012/20121226/AnuncioG2345-041212-0003_gl.html
---
<p>María Blanco Aquino, secretaria xudicial do Xulgado do Social número 2 da Coruña, fago saber que no procedemento de seguridade social 996/2010 F deste xulgado do social, seguido por instancia de José María Amado Botana contra a empresa Construnor Estructuras, S.L., sobre seguridade social, se ditou a seguinte resolución, cuxa parte dispositiva se achega:</p>
    <p>«Xulgado do Social número 2.</p>
    <p>A Coruña.</p>
    <p>Sentenza: 672/2012.</p>
    <p>Autos 996/2010.</p>
    <p>Na cidade da Coruña, 10 de setembro de 2012.</p>
    <p>Lara M. Munín Sánchez, xuíza substituta do Xulgado do Social número 2 da Coruña, tras ver os presentes autos sobre seguridade social (incapacidade permanente), por instancia de José María Amado Botana, que comparece representado polo letrado Sr. Nogueira Esmorís, e contra o Instituto Nacional da Seguridade Social e a Tesouraría Xeral da Seguridade Social, que comparecen representados pola letrada Sra. Suárez Berea, a Mutua Asepeyo, que comparece representada polo letrado Sr. Balo Couto, a Mutua Universal Mugenat, que comparece representada pola letrada Sra. Peláez Sabell, e a empresa Construnor Estructuras, S.L., que non comparece, ditou a seguinte</p>
    <p>Decisión:</p>
    <p>Que desestimando a demanda interposta por José María Amado Botana contra o Instituto Nacional da Seguridade Social, as mutuas Asepeyo e Universal-Mugenat e a empresa Construnor Estructuras, S.L., debo absolver e absolvo a parte demandada de todos os pedimentos desta.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución.</p>
    <p>Así, por esta a miña sentenza, o pronuncio, mando e asino».</p>
    <p>E para que lle sirva de notificación en legal forma a Construnor Estructuras, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de decembro de 2012</p>
    <footer><p>María Blanco Aquino<br>Secretaria xudicial</p></footer>

