---
date: '2012-12-26'
id: CA02-261112-0012
page: 47915
number: 245
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 12 de novembro de 2012, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada solicitada por Finsa para a
  fábrica de taboleiro de fibra de madeira de media densidade MDF, localizada
  nos termos municipais de Rábade e Begonte (Lugo). Clave do expediente de
  renovación 2012-IPPC-M-71.
range: Anuncio
url: >-
  https://www.xunta.gal/dog/Publicados/2012/20121226/AnuncioCA02-261112-0012_gl.html
---
<p>Con data do 1.4.2008 outorgouse a Finsa a autorización ambiental integrada nº 2006/0375_NAA/IPPC_079 para a fábrica de fibra de madeira de media densidade MDF localizada nos termos municipais de Rábade e Begonte, da que é titular. Nesta autorización estableceuse unha vixencia de cinco anos contados a partir do día seguinte ao da súa notificación ao titular, que se efectuou o 8.4.2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, de ser o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– «Finsa. Renovación autorización ambiental integrada. Documentación técnica. Centro de Rábade. Data: outubro 2012».</p>
    <p>– «Finsa. Renovación autorización ambiental integrada. Resumo non técnico. Centro de Rábade. Data: outubro 2012».</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que estime convenientes. Os anteditos documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental. Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Consellería de Medio Ambiente, Territorio e Infraestruturas. Xefatura Territorial de Lugo (rolda da Muralla, 70, 27071 Lugo).</p>
    <p>– Concello de Rábade (Praza do 28 de Maio, s/n, 27370 Rábade).</p>
    <p>– Concello de Begonte (Praza dos Irmáns Souto Montenegro, 1, 27373 Begonte).</p>
    <p>Santiago de Compostela, 12 de novembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

