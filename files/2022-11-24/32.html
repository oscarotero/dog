---
date: '2022-11-24'
id: G0597-101122-0001
page: 61048
number: 224
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 7 de novembro de 2022, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de Luis Otero
  Franco.
range: Resolución
url: >-
  https://www.xunta.gal/dog/Publicados/2022/20221124/AnuncioG0597-101122-0001_gl.html
---
<p>Antecedentes.</p>
    <p>Mediante a Resolución do 21 de abril de 2022 acordouse a incoación do procedemento administrativo para a declaración da Comunidade Autónoma de Galicia como herdeira ab intestato de Luis Otero Franco (ABI/2017/0010).</p>
    <p>A citada resolución publicouse no Boletín Oficial del Estado núm. 114, do 13.5.2022, no Diario Oficial de Galicia núm. 89, do 9.5.2022), na páxina web da Consellería de Facenda e Administración Pública, e foi exposta no taboleiro de anuncios dos concellos de Ferrol, Ourol e As Pontes de García Rodríguez por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento, o 26 de xuño de 2014 no municipio das Pontes de García Rodríguez, e que non tiña outorgado testamento rexistrado válido, así como que os familiares con dereito por sucesión legal renunciaron á herdanza do causante. Así mesmo, figura igualmente incorporado certificado do seu empadroamento no Concello das Pontes de García Rodríguez, quedando xustificada a súa veciñanza civil galega. </p>
    <p>Non se recibiron alegacións, documentos ou outros elementos de xuízo que cuestionen a sucesión a favor da Administración autonómica. </p>
    <p>Das consultas efectuadas perante o Catastro Inmobiliario, no Índice Xeral Informatizado de Predios e Dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información acadada de diferentes entidades bancarias e por outras fontes, determinouse, en principio, que polo menos forman parte do cadal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueloutros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira ab intestato da persoa causante. </p>
    <p>Fundamentos xurídicos.</p>
    <p>– Lei 2/2006, do 14 de xuño, de dereito civil de Galicia, artigo 267 e seguintes. </p>
    <p>– Código civil, artigo 657 e seguintes.</p>
    <p>– Lei 33/2003, do 3 de novembro, do patrimonio das administracións públicas, artigos 20.6, 20.bis) e 20.ter.1).</p>
    <p>– Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>– Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Decreto 133/2022, do 16 de xuño, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira ab intestato de Luis Otero Franco, con DNI 33667197G, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles:</p>
    <p>Soar de forma rectangular, na avenida de Vilalba da vila das Pontes de García Rodríguez, hoxe nº 15, da superficie de 137 m2, aproximadamente, que estrema: fronte, Carmen Lago; dereita, avenida de Vilalba; esquerda, Jesús Bouza, e fondo, Mercedes Bouza. Non constan cargas nin gravames.</p>
    <p>Referencia catastral: 3017034NJ9121N0001DX.</p>
    <p>Valor catastral: 8.918,78 euros.</p>
    <p>Inscrición rexistral: Rexistro da Propiedade de Narón, tomo 1931, libro 123, folla 149, predio nº 14.085.</p>
    <p>Baixo comercial do edificio nº 13 da avenida de Vilalba, da vila das Pontes de García Rodríguez, duns 89 m2, que estrema: fronte, avenida de Vilalba; dereita entrando, Luis Otero Franco; esquerda, portal escaleiras e Josefa Bouza, e fondo Carmen Ledo. Non constan cargas nin gravames.</p>
    <p>Referencia catastral: 3017035NJ9121N0001XX.</p>
    <p>Valor catastral: 47.687,60 euros.</p>
    <p>Inscrición rexistral: Rexistro da Propiedade de Narón, tomo 1552, libro 92, folla 20, predio nº 11.499.</p>
    <p>Terreo duns 1.926 m2, no lugar do Pontoibo, parroquia e municipio das Pontes de García Rodríguez, que estrema: norte, Narciso Carballo, por onde mide 43,15 metros; sur, camiño, en liña de 35,50 metros; leste, valado que separa dos herdeiros de González, por onde mide 42,50 metros, e oeste, en liña de 45,50 metros, terreo de Celia Guerreiro, sobre o que existe, na parte que limita con este predio, un camiño de serventía de 3 metros de largo. Non constan máis cargas nin gravames.</p>
    <p>Referencia catastral: 3420201NJ9132S0001ET.</p>
    <p>Valor catastral: 22.980,90 euros.</p>
    <p>Inscrición rexistral: Rexistro da Propiedade de Narón, tomo 1931, libro 123, folla 131, predio nº 14.079.</p>
    <p>Terreo de 1.099,65 m2, Rego do Angueiro, no lugar do Pontoibo, parroquia e municipio das Pontes de García Rodríguez, que estrema: norte, por onde mide 58,25 metros, con Francisco Bellas; sur, por onde mide 60 metros, con Celia Guerreiro; leste, por onde ten unha lonxitude de 18,60 metros, camiño de servidume polo que se serve esta parcela, e oeste, por onde ten unha lonxitude de 18,60 metros, con rego. Non constan máis cargas nin gravames.</p>
    <p>Referencias catastrais: 15071A029008930000YT, 000401400NJ91A0001TT e 000401600NJ91A0001MT.</p>
    <p>Valor catastral conxunto: 9.313,95 euros.</p>
    <p>Inscrición rexistral: Rexistro da Propiedade de Narón, tomo 1931, libro 123, folla 143, predio nº 14.083.</p>
    <p>b) Contratos e outros efectos bancarios:</p>
    <p>Conta de aforro na entidade Abanca, S.A., IBAN: ES10 2080 0230 6130 0008 0263.</p>
    <p>Terceiro. Publicar a presente resolución no Boletín Oficial del Estado, no Diario Oficial de Galicia e na páxina web da Consellería de Facenda e Administración Pública, área temática de Patrimonio, anuncios, que se poderá consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Ferrol, Ourol e As Pontes de García Rodríguez.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 7 de novembro de 2022</p>
    <footer><p>Jorge Atán Castro<br>Secretario xeral técnico e do Patrimonio da Consellería de Facenda<br>e Administración Pública</p></footer>

