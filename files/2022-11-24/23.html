---
date: '2022-11-24'
id: V0653-031122-0003
page: 61028
number: 224
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de outubro de 2022, da Xefatura territorial da Coruña, pola
  que se conceden as autorizacións administrativas previa e de construción dunha
  instalación de distribución eléctrica no concello das Pontes de García
  Rodríguez (expediente-e IN407A 2022/137-1).
range: Resolución
url: >-
  https://www.xunta.gal/dog/Publicados/2022/20221124/AnuncioV0653-031122-0003_gl.html
---
<p>Expediente-e: IN407A 2022/137-1.</p>
    <p>Solicitante: E-Distribución Redes Digitales, S.L.U.</p>
    <p>Denominación: reforma subestación eléctrica Ribeira.</p>
    <p>Termo municipal: As Pontes de García Rodríguez.</p>
    <p>Feitos:</p>
    <p>Primeiro. O 21.4.2022, E-Distribución Redes Digitales, S.L.U. solicitou a esta xefatura territorial o outorgamento das autorizacións administrativas previa e de construción das instalacións do proxecto de execución denominado Reforma subestación eléctrica Ribeira, coa finalidade de mellorar a calidade e a seguridade da evacuación de enerxía eléctrica producida na Central Hidráulica Ribeira propiedade de Endesa Generación, S.A. e mellorar a calidade e continuidade da subministración eléctrica a clientes de zona. Proxéctanse para este fin a substitución da actual subestación eléctrica Ribeira de intemperie (expediente IN407A 2016/1394-1) por unha nova subestación eléctrica de interior en caseta prefabricada e a modificación da acometida en aéreo da liña de distribución de media tensión LMT Tesouro-Ribeira Poboados Novos (IN407A 2016/1408-1) para pasar a ser en soterrado.</p>
    <p>Segundo. O promotor achega xunto coa antedita solicitude o proxecto de execución, que inclúe memoria, planos e orzamento, conforme establece o artigo 123 do Real decreto 1955/2000, do 1 de decembro, que comprende os seguintes documentos:</p>
    <p>– Proxecto de execución denominado Reforma subestación eléctrica Ribeira, asinado o 8.3.2022 por Ramón Gómez Morandeira, enxeñeiro industrial (colexiado nº 1.304 do ICOII de Galicia) e visado nº 20221618 do 14.3.2022 do dito órgano colexial.</p>
    <p>– Anexo ao proxecto, asinado o 5.10.2022 por Ramón Gómez Morandeira, enxeñeiro industrial (colexiado nº 1.304 do ICOII de Galicia) e visado nº 20222988 do 5.10.2022 do dito órgano colexial.</p>
    <p>– Declaración responsable do técnico proxectista, segundo o establecido na alínea 1.b) do artigo 53 da Lei 24/2013, do 26 de decembro, do sector eléctrico, e na Resolución do 19 de febreiro de 2014 da Consellería de Economía e Industria (DOG nº 54, do 19 de marzo).</p>
    <p>Terceiro. O proxecto non se someteu ao trámite de información pública, de conformidade co disposto no artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p>En cumprimento do artigo 46.e) da dita lei, o solicitante declara que o proxecto non afecta novos bens e dereitos de propiedade particular.</p>
    <p>Cuarto. De acordo co establecido no artigo 127 do Real decreto 1955/2000, do 1 de decembro, solicitouse o preceptivo informe ou, de ser o caso, o establecemento do condicionado técnico que considerasen pertinente, ás distintas administracións, organismos, empresas de servizo público ou de servizos de interese xeral afectadas para o que lles foi remitida unha separata do proxecto que contén as características da instalación e a documentación cartográfica na parte en que a instalación puidera afectar bens e dereitos ao seu cargo. E-Distribución Redes Digitales, S.L.U. presentou separatas para os seguintes organismos: Augas de Galicia.</p>
    <p>Quinto. Con data do 27.10.2022, os servizos técnicos da xefatura territorial emitiron informe sobre a solicitude feita por E-Distribución Redes Digitales, S.L.U.</p>
    <p>Consideracións legais e técnicas:</p>
    <p>1. O xefe territorial da Coruña da Consellería de Economía, Industria e Innovación é competente para resolver este expediente, ao abeiro do disposto no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro), e no Decreto 116/2022, do 23 de xuño, da Vicepresidencia Primeira e Consellería de Economía, Industria e Innovación, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo).</p>
    <p>2. A lexislación de aplicación a este expediente é:</p>
    <p>– Lei 24/2013, do 26 de decembro, do sector eléctrico (BOE nº 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE nº 310, do 27 de decembro).</p>
    <p>– Real decreto-lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica (BOE nº 175, do 24 de xuño).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 (BOE nº 68, do 18 de marzo).</p>
    <p>– Real decreto 337/2014, do 9 de maio, polo que e aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE nº 139, do 9 de xuño).</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p>3. As características máis significativas das instalacións recollidas no proxecto Reforma subestación eléctrica Ribeira, obxecto da solicitude de outorgamento das autorizacións administrativas previa e de construción, son:</p>
    <p>• Substitución da actual subestación eléctrica Ribeira de intemperie (expediente IN407A 2016/1394-1) por unha nova subestación eléctrica de interior en caseta prefabricada, composta por:</p>
    <p>– Tres (3) celas MT de tipo illadas en SF6.</p>
    <p>– Dúas (2) celas de interruptor automático de E/S: unha entrada para LMT Tesouro-Ribeira-Poboados Novos (expediente IN407A 2016/1408-1) e unha entrada para enlace coa caseta da Central Hidráulica Ribeira (Endesa Generación, S.A.) existente.</p>
    <p>– Unha (1) cela de protección de trafo.</p>
    <p>– Un (1) transformador de distribución, de 400 kVA de potencia e relación de transformación 20/0.4 kV de refrixeración natural.</p>
    <p>• LMTS a 20 kV, de 40,98 metros de lonxitude, en condutor tipo RH5Z1-OL 12/20 kV 3 (1 x 150 mm2 Al), con orixe no PA/S proxectado no apoio nº 1 da LMT Tesouro-Ribeira-Poblados Nuevos (expediente IN407A 2016/1408-1) e remate en cela de liña do CT proxectado.</p>
    <p>• LMTS a 20 kV, de 7 metros de lonxitude, en condutor tipo RH5Z1-OL 12/20 kV 3 (1 x 150 mm2 Al), con orixe en cela de liña do CT proxectado e remate na caseta da Central Hidráulica Ribeira (Endesa Generación, S.A.) existente.</p>
    <p>• Emprazamento: encoro da Ribeira, termo municipal das Pontes de García Rodríguez.</p>
    <p>4. Non consta no expediente que durante o trámite de información pública fosen presentadas alegacións en oposición á solicitude de outorgamento das autorizacións administrativas previa e de construción para o proxecto Reforma subestación eléctrica Ribeira feita por E-Distribución Redes Digitales, S.L.U.</p>
    <p>5. E-Distribución Redes Digitales, S.L.U. achegou a autorización de Augas de Galicia (clave DH.W15.85268) para que Endesa Distribución Eléctrica, S.L.U. realice as obras indicadas no proxecto de referencia.</p>
    <p>6. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <p class="dog-titulo">RESOLVO:</p>
    <p>Conceder as autorizacións administrativas previa e de construción das instalacións de media tensión recollidas no proxecto Reforma subestación eléctrica Ribeira de características anteriormente descritas, coas seguintes consideracións:</p>
    <p>– Esta autorización outórgase sen prexuízo daquelas concesións e autorizacións que sexan necesarias de acordo con outras disposicións que sexan de aplicación segundo a lexislación vixente e, en especial, as relativas á ordenación do territorio e o ambiente, tal e como se dispón no artigo 120.2 do título VII do Real decreto 1955/2000, do 1 de decembro.</p>
    <p>– As instalacións executaranse no prazo dun (1) ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>– Para a posta en funcionamento das instalacións, E-Distribución Redes Digitales, S.L.U. solicitará a esta xefatura territorial a súa autorización de explotación, acompañada da seguinte documentación:</p>
    <p>a) As declaracións de conformidade relativas ao material ou equipamento, e as certificacións ou homologacións, se procede.</p>
    <p>b) Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>c) Toda a documentación exixible segundo a ITC LAT-04 do Real decreto 223/2008, do 15 de febreiro, e a ITC RAT-22 do Real decreto 337/2014, do 9 de maio.</p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), sen prexuízo de que os interesados poidan promover calquera outra acción que consideren pertinente para a defensa dos seus intereses.</p>
    <p>Mediante este documento notifícaselle a E-Distribución Redes Digitales, S.L.U. esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro).</p>
    <p>A Coruña, 31 de outubro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

