---
date: '2002-05-21'
id: 94DA
page: 7419
number: 96
agency: AUDIENCIA PROVINCIAL DE PONTEVEDRA (SECCIÓN QUINTA)
section: V. ADMINISTRACIÓN DE XUSTIZA
title: Edicto (3038/2001).
range: Edicto
url: 'https://www.xunta.gal/dog/Publicados/2002/20020521/Anuncio94DA_gl.html'
---
<p>María Concepción Albes Blanco, secretaria da Sección Quinta da Audiencia Provincial de Pontevedra, con sede en Vigo, certifica que na peza de apelación civil número 3038/2001, dimanante de cognición número 651/2000, do Xulgado de Primeira Instancia número dez de Vigo, se dictou a sentencia que no seu encabezamento e decisión é do teor literal seguinte:</p>
<p>«A Sección Quinta da Audiencia Provincial de Pontevedra con sede en Vigo, constituída pola maxistrada presidenta Victoria Eugenia Fariña Conde e os maxistrados José Ferrer González e Inmaculada de Martín Velázquez, pronunciaron en nome de El-Rei a seguinte sentencia número 397/2001.</p>
<p>En Vigo o nove de outubro de dous mil un.</p>
<p>Visto o recurso de apelación interposto contra os autos de xuízo de cognición (tercería) nº 651/2000, procedente do Xulgado de Primeira Instancia número dez de Vigo (peza de sala nº 3038/2001) no que é parte apelante e demandante Banco Santander Central Hispano, S.A. representada polo procurador Andrés Gallego e defendida polo letrado José Iglesias Ares, e como parte apelada e demandada Banco Gallego, S.A., representada polo procurador José Marquina Vázquez e defendida polo letrado Santiago González Méndez, Rafael Martínez Lago e Mª José Comesaña Estévez. Sendo designada relatora a maxistrada Inmaculada de Martín Velázquez, quen expresa o parecer da sala.</p>
<p>(Seguen antecedentes de feito e fundamentos de dereito).</p>
<p>Decidimos:</p>
<p>Que estimando o recurso de apelación interposto polo procurador Sr. Gallego Martín-Esperanza en nome e representación de Banco Santander Central Hispano, S.A., contra a sentencia dictada o día 14 de decembro de 2000 no xuízo de cognición tercería nº 651/2000, polo Xulgado de Primeira Instancia número dez de Vigo, debemos revogar e remogámo-la dita resolución e declara-lo mellor dereito da demandante Banco Santander Central Hispano, S.A., e que co producto dos bens embargados a Rafael Martínez Iago e Mª José Comesaña se faga pagamento con preferencia a Banco Gallego, S.A. pola cantidade de 498.233 pesetas de principal, mailos xuros pactados, cantidades reclamadas nos autos do xuízo de cognición 670/1997, con exclusión das custas causadas nel. Non se fai imposición das custas causadas en primeira instancia e non procede facer pronunciamento especial en canto ás causadas nesta alzada.</p>
<p>Notifíquese esta sentencia ás partes na forma establecida no artigo 248.4º da Lei orgánica do poder xudicial.</p>
<p>Con testemuño desta resolución, devólvanse as actuacións ó xulgado de procedencia quen xustificará a recepción.</p>
<p>Así por esta miña sentencia, da que se levará certificación á peza de sala nº 3038/2001, pronunciámolo, mandámolo e asinámolo. Seguen as sinaturas e publicación».</p>
<p>E para a súa inserción no DOG e para que sirva de notificación a Rafael Martínez Lago expido e asino este edicto en Vigo o vinte de marzo de dous mil dous.</p>
<p>El secretario</p>
<p>Rubricado</p>

