---
date: '2002-05-21'
id: 94A2
page: 7399
number: 96
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 173/2002, do 2 de maio, polo que se declara a urxente ocupación, para
  efectos de expropiación forzosa, polo Concello de Arteixo (A Coruña), dos bens
  e dereitos necesarios para a realización das obras do proxecto de urbanización
  da avenida Alcalde Platas Varela, rúa do Río e rúa Maizales, Vilarrodís.
range: Decreto
url: 'https://www.xunta.gal/dog/Publicados/2002/20020521/Anuncio94A2_gl.html'
---
<p>O Concello de Arteixo, en sesión que tivo lugar o día vintesete de decembro de dous mil un, aprobou o proxecto de urbanización da avenida Alcalde Platas Varela, rúa do Río e rúa Maizales, Vilarrodís, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día vintetrés de abril de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vintesete de marzo de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, na actualidade resulta imposible o acceso rodado a varias vivendas da rúa Maizales, polo que se fai imprescindible a apertura dunha vía, que permitirá tamén dotar dos servicios básicos de beirarrúas, auga potable, sumidoiros e canalización eléctrica ós veciños da zona.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli</p>
<p>beración do Consello da Xunta de Galicia na súa reunión do día dous de maio de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Arteixo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de urbanización da avenida Alcalde Platas Varela, rúa do Río e rúa Maizales, Vilarrodís.</p>
<p>Santiago de Compostela, dous de maio de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

