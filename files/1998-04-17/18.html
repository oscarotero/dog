---
date: '1998-04-17'
id: B1D6
page: 3
number: 73
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 7 de abril de 1998 pola que se resolve a convocatoria, polo sistema de
  libre designación, de dous postos de traballo vacantes na Consellería de
  Educación e Ordenación Universitaria.
range: Orde
url: 'https://www.xunta.gal/dog/Publicados/1998/19980417/AnuncioB1D6_gl.html'
---
<p>Convocada a provisión, polo sistema de libre designación, de dous postos de traballo vacantes na Consellería de Educación e Ordenación Universitaria pola Orde do 21 de xaneiro de 1998 (DOG nº 26, do 9 de febreiro de 1998).</p>
<p>Esta consellería, no uso das facultades e atribucións conferidas polos artigos 15.4º e 27.2º da Lei</p>
<p>da función pública de Galicia, e os artigos 16 e 17 do Decreto 93/1991, do 20 de marzo,</p>
<p>RESOLVE:</p>
<p>Primeiro.-Adxudicarlles destino nos postos de traballo que se indican ós funcionarios dos que se expresan os datos no anexo desta orde.</p>
<p>Segundo.-O cesamento no actual destino dos funcionarios que obtiveron as prazas producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión das prazas adxudicadas deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-A xefatura de persoal do centro onde causen alta os funcionarios, realizará, dentro dos prazos sinalados nos apartados anteriores, as dilixencias de toma de posesión e seguidamente levaranse a cabo os trámites necesarios para a entrada en nómina.</p>
<p>Das dilixencias efectuadas darase traslado, mediante fotocopia, á Dirección Xeral da Función Pública.</p>
<p>Cuarto.-Contra esta orde poderase interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicando previamente a esta consellería a vontade de interpoñelo.</p>
<p>Santiago de Compostela, 7 de abril de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Denominacion: secretario/a do director/a xeral.</p>
<p>Código do posto: ED.C06.00.000.15770.001.</p>
<p>Dependencia: Dirección Xeral de Universidades.</p>
<p>Localidade: Santiago de Compostela.</p>
<p>Grupo: D.</p>
<p>Nivel: 18.</p>
<p>Corpo ou escala: xeral auxiliar.</p>
<p>Apelidos e nome: Viso López, Mónica.</p>
<p>Nº de rexistro de persoal: 34.986.103.76.A2294.</p>
<p>Denominacion: subdirector/a xeral de Centros.</p>
<p>Código do posto: ED.C04.00.002.15770.001.</p>
<p>Dependencia: Dirección Xeral de Centros e Inspección Educativa.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Corpo ou escala: inspectores de Educación.</p>
<p>Apelidos e nome: Gómez Álvarez, Pedro.</p>
<p>Nº de rexistro de persoal: 34.236.758.35.A0510.</p>
<p>3379</p>

