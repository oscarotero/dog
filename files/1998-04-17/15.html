---
date: '1998-04-17'
id: B1C6
page: 3
number: 73
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de abril de 1998 pola que se convocan unhas xornadas sobre a
  nova Lei do réxime do solo e valoracións.
range: Resolución
url: 'https://www.xunta.gal/dog/Publicados/1998/19980417/AnuncioB1C6_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Revista de Derecho Urbanístico y Medio Ambiente, unhas xornadas sobre a nova Lei do réxime do solo e valoracións, que deberán desenvolverse conforme as seguintes bases:</p>
<p>1. Obxectivos.</p>
<p>Acerca-los asistentes a un mellor coñecemento da nova normativa urbanística estatal: Lei sobre o réxime do solo e valoracións, o que facilitará ó mesmo tempo a correcta aplicación da lexislación autonómica galega neste eido.</p>
<p>2. Contido.</p>
<p>Trataranse, entre outros, estes temas:</p>
<p>-Aspectos xerais máis relevantes da nova lei.</p>
<p>-A clasificación do solo. Dereitos e deberes dos propietarios dos solos.</p>
<p>-Valoracións do solo, de obras, edificacións, instalacións, plantacións, arrendamentos. Concesións administrativas e dereitos reais.</p>
<p>-Supostos indemnizatorios por alteración do planeamento por limitacións singulares e por outros conceptos.</p>
<p>-Expropiación e reversión. Excepcións.</p>
<p>-Disposicións adidicionais e réxime transitorio.</p>
<p>-Aspectos competenciais do ordenamento urbanístico.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas terán lugar no salón de actos da Escola Galega de Administración Pública (polígono das Fontiñas, rúa de Madrid, 2-4, en Santiago de Compostela) os días 27 e 28 de abril.</p>
<p>5. Inscrición.</p>
<p>-Prazo: remata o venres, o día 24 de abril de 1998.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP,</p>
<p>ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: (981) 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condicións de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando a partir do día 24 de abril, por teléfono das 10 ás 14.30 horas, ós seguintes números: (981) 54 62 39 ou (981) 54 60 40.</p>
<p>6. Modificacións.</p>
<p>A EGAP reserva para si a facultade de interpr</p>
<p>desenvolvemento das xornadas, así como a de cancelalas se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles ó remate destas xornadas a aqueles que concorresen asiduamente a elas, cando a súa inasistencia non sexa igual ou superior ó 15% das horas lectivas programadas, e expresarase neste documento a natureza da actividade e a data da súa realización.</p>
<p>Santiago de Compostela, 13 de abril de 1998.</p>
<p>Domingo Bello Janeiro</p>
<p>Director da Escola Galega</p>
<p>de Administración Pública</p>
<p>3184</p>

