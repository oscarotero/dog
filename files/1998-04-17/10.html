---
date: '1998-04-17'
id: B1B2
page: 3
number: 73
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 117/1998, do 2 de abril, polo que se acepta a cesión a título gratuíto
  dunha parcela de 841,42 m, sita no polígono de Teis, Vigo, feita a favor do
  Servicio Galego de Saúde polo Instituto Galego da Vivenda e Solo (IGVS) para a
  construcción dun centro de saúde.
range: Decreto
url: 'https://www.xunta.gal/dog/Publicados/1998/19980417/AnuncioB1B2_gl.html'
---
<p>Mediante resolución con data do 17 de decembro de 1996, o director xeral do Instituto Galego da Vivenda e Solo acordou, logo de autorización do Consello da Xunta con data do 29 de novembro de 1996, cederlle unha parcela de 841,42m, sita no polígono de Teis, Concello de Vigo, ó Servicio Galego de Saúde, para a construcción dun centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afectacións impostas sobre eles supere o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e coas condicións estipuladas nos acordos do Pleno do Concello con datas do 29 de xuño e 19 de setembro de 1996, logo de deliberación do Consello da Xunta de Galicia na súa reunión do día dous de abril de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto dun predio propiedade do IGVS, feita a favor do Servicio Galego de Saúde, para a construcción dun centro de saúde.</p>
<p>2. O predio cedido ten unha superficie de 841,42 m e está sito no polígono de Teis, concello de Vigo, sendo os seus lindes os seguintes:</p>
<p>-Ó norte: rúa I-4.</p>
<p>-Ó sur: zona verde uso público.</p>
<p>-Ó leste: máis zona verde uso público que separa da rúa D do polígono.</p>
<p>-Ó oeste:máis zona verde uso público e rúa I-4.</p>
<p>Artigo 2º</p>
<p>O predio cédese segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma e 38 do seu regulamento e destinarase á construcción dun centro de saúde.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público, inscribíndose no Rexistro da Propiedade ó seu nome e integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, dous de abril de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>3118</p>

