---
date: '1998-04-17'
id: B1BE
page: 3
number: 73
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 16 de marzo de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Hermanos Rodríguez Gómez, S.L.
range: Resolución
url: 'https://www.xunta.gal/dog/Publicados/1998/19980417/AnuncioB1BE_gl.html'
---
<p>Visto o expediente do convenio colectivo para a empresa Hermanos Rodríguez Gómez, S.L., que tivo entrada nesta delegación provincial o día 12-3-1998, subscrito en representación da parte económica pola representación da empresa, e da parte social, por los delegados de personal, en data 11-3-1998. De conformidade co disposto no artigo 90.2º e 3º, do Ral decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 16 de marzo de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio Hermanos. Rodríguez Gómez, S.L.</p>
<p>Artigo 1º.-Ámbito de aplicación.</p>
<p>O presente convenio regulará as condicións mínimas ás que se deberán axusta-las relacións laborais e económicas que se rexen pola normativa contida no vixente Estatuto dos traballadores as súas disposicións e o propio convenio ata o momento vixente.</p>
<p>Artigo 2º.-Ámbito persoal.</p>
<p>Este convenio afecta o persoal que actualmente presta servicios na empresa Hermanos. Rodríguez Gómez, S.L., así como aquel que ingrese no futuro.</p>
<p>Artigo 3º.-Vixencia e denuncia.</p>
<p>O presente convenio terá unha vixencia de dous anos e entrará en vigor a partir do 1 de xaneiro de 1998 e rematará o 31 de decembro de 1999, dándose por denunciado automaticamente o 31 de decembro de 1999.</p>
<p>Artigo 4º.-Condicións máis beneficiosas.</p>
<p>O persoal que con anterioridade ó convenio viñese desfrutando dalgunha condición ou condicións máis</p>
<p>beneficiosas que as que aquí se establecen, deberán conservalas.</p>
<p>Artigo 5º.-Xornada de traballo.</p>
<p>Durante a vixencia do presente convenio a xornada laboral será de 40 horas semanais de traballo efectivo de luns a venres, equivalentes a 1.792 horas efectivas en cómputo anual como máximo ou, se é o caso, inferior que poida acordarse no convenio colectivo provincial da provincia de Pontevedra e que se establece por disposición legal.</p>
<p>Durante a vixencia do presente convenio consideraranse os días 24 e 31 de decembro non laborables compensados polo exceso de días do cómputo da xornada e os restantes días para que se negocien e acorden entre a empresa e os seus representantes sindicais.</p>
<p>A fixación do horario de traballo será facultade da dirección da empresa, razoando o seu establecemento co comité, delegados de persoal ou cos traballadores, prevalecendo o criterio que supoña unha reducción de custos, aumento de vendas, ou ben favoreza as necesidades estacionais da producción. Dentro da xornada de traballo efectivo estarán incluídos os quince minutos correspondentes ó tempo de bocadillo.</p>
<p>A xornada de traballo comezará á hora prevista no cadro horario aprobado pola empresa e os representantes legais dos traballadores.</p>
<p>O traballador deberá estar en disposición de inicia-la súa actividade no posto de traballo, coa súa correspondente indumentaria, ó toque de sirena ou outro sistema establecido.</p>
<p>A dita xornada normal será computada en consideración ó inicio do labor no posto de traballo e remate deste, e non polo concepto de entrada e saída da factoría.</p>
<p>Para os traballadores que teñan que desempeña-lo seu traballo fóra do taller da empresa sita en San Ignacio, 3-5, cando toque a sirena ou outro sistema establecido e coa súa correspondente indumentaria de traballo deberán encontrarse en disposición de partir cara ó seu posto de traballo para inicia-la súa actividade.</p>
<p>Artigo 6º.-Vacacións.</p>
<p>As vacacións serán de 30 días naturais retribuídos e ininterrompidos, o período de vacacións desfrutarase nos meses de verán e será fixado e acordado cos representantes legais dos traballadores con dous meses de antelación ó seu desfrute e posto no taboleiro de anuncios da empresa.</p>
<p>O aboamento destas realizarase ó seu inicio, todo o persoal que antes ou durante o período de vacacións estea en situación de incapacidade temporal ou baixa por accidente terá dereito ó desfrute delas ou da parte pendente, sempre que cause alta antes do remate do ano natural.</p>
<p>Artigo 7º.-Festivos.</p>
<p>Para 1998 establécense como máximo os días festivos que con carácter nacional e local fixe o calendario publicado no BOE, no DOG e no BOP de Pontevedra. Aplicarase en todo momento o disposto pola autoridade laboral.</p>
<p>Artigo 8º.-Recoñecemento médico.</p>
<p>A empresa estará obrigada a solicitar do Gabinete Técnico Provincial, Servicio Social de Hixiene e Seguridade no Traballo de Rande, un recoñecemento anual como mínimo para todo o persoal, o día empregado no recoñecemento médico será aboado pola empresa.</p>
<p>Artigo 9º.-Seguridade e hixiene.</p>
<p>A empresa está obrigada ó cumprimento inescusable das normas de seguridade e hixiene no traballo en materia de aseos, vestiarios, dotacións sanitarias, duchas, etc., de conformidade coa Lei de prevención de riscos laborais.</p>
<p>No demais aplicarase o establecido na mencionada lei e o seu desenvolvemento. Así mesmo, a empresa dotará o persoal de lentes de seguridade graduados, se así o precisasen.</p>
<p>Para a designación dos servicios de prevención e delegados de prevención aplicarase o que para tal efecto dispón a Lei 31/1995, do 8 de novembro.</p>
<p>Artigo 10º.-Roupa de traballo.</p>
<p>A empresa dotará ó seu persoal da adecuada roupa de traballo.</p>
<p>O persoal obreiro percibirá como mínimo dúas fundas cada ano e se fose necesario logo de xustificación seralle proporcionado unha terceira.</p>
<p>En relación co calzado, o empresario dotará os traballadores dun par de botas ou outro calzado de seguridade que os protexa dos riscos que a súa actividade poida provocar.</p>
<p>As indicadas dúas fundas e as botas ou outro calzado de seguridade serán entregados dunha soa vez dentro do primeiro mes de cada ano.</p>
<p>Ós traballadores de nova contratación as correspondentes pezas de roupa de traballo entregaránselles no momento da súa incorporación.</p>
<p>O persoal administrativo e técnico, que así o solicite, percibirá cada ano unha bata que o protexa do desgaste da súa propia roupa. Exercido este dereito polo empregado, esta peza de roupa será de uso obrigatorio durante a xornada laboral.</p>
<p>No caso de ter que realizar algún labor nos talleres, o empregado será provisto de roupa adecuada (funda, botas de seguridade, casco, etc.) que o protexa dos riscos inherentes a eses lugares de fabricación.</p>
<p>Proverase de roupa e calzado impermeable ó persoal que teña que realizar labores continuos á intemperie en réxime de chuvias frecuentes, así como</p>
<p>tamén ós que tivesen que actuar en lugares notablemente encharcados ou lamacentos.</p>
<p>En contactos con ácidos dotarase ó traballador de roupa adecuada.</p>
<p>Ós porteiros, vixilantes, gardas, conserxes e choferes proporcionaráselles cada ano un uniforme, calzado e roupa de abrigo e impermeables.</p>
<p>Ó traballador que realice o seu labor con lentes graduados, o empresario terá que proporcionarlle uns, sempre que polo traballo que realice sufrisen deterioración.</p>
<p>Se o traballador necesitase cristais correctores, proporcionaránselle lentes protectores coa adecuada graduación óptica ou outros que poidan ser superpostos ós graduados do propio interesado.</p>
<p>Cando a índole nociva da actividade dos traballadores así o requira, cumpriranse estrictamente as esixencias que ó respecto determina a ordenanza laboral de seguridade e hixiene (artigos 141 a 151).</p>
<p>Artigo 11º.-Licencias.</p>
<p>O traballador logo de aviso e xustificación terá dereito a permisos con dereito a remuneración durante o tempo e os supostos seguintes:</p>
<p>a) Dezasete días naturais en caso de matrimonio do traballador/a.</p>
<p>b) Tres días laborais en caso de nacemento de fillo.</p>
<p>c) Cinco días naturais no suposto de falecemento de cónxuxe, pais, fillos e pais políticos.</p>
<p>d) Tres días naturais no suposto de falecemento de irmáns, netos, avós, fillos políticos e irmáns políticos.</p>
<p>e) Dous días naturais en caso de enfermidade grave do cónxuxe, pais, fillos, avós, irmáns, netos e pais políticos, circunstancias que deberán ser xustificadas de maneira que faga fe.</p>
<p>f) Un día natural no suposto de traslado de domicilio.</p>
<p>g) O tempo necesario nos casos de asistencia a consulta médica de especialistas da Seguridade Social, cando coincidindo o horario de consulta co traballo o facultativo de medicina xeral prescriba a dita consulta, debendo presenta-lo traballador ó empresario o volante xustificativo da referido prescrición médica. Nos demais casos ata o límite de 22 horas ó ano.</p>
<p>h) Os traballadores por lactación dun fillo menor de nove meses, terán dereito a unha hora de ausencia do traballo, que poderán dividir en dúas fraccións. A muller pola súa vontade, poderá substituír este dereito por unha reducción da xornada normal nunha hora coa mesma finalidade.</p>
<p>i) Polo tempo indispensable, para o cumprimento dun deber inescusable de carácter público e persoal, cando conste nunha norma legal ou convencional</p>
<p>un período determinado, aplicarase o que esta dispoña en canto á duración da ausencia e á súa compensación económica.</p>
<p>j) Un día natural, en caso de matrimonio de fillos, irmáns ou pais.</p>
<p>k) Un día natural por falecemento de tío/a.</p>
<p>Nos supostos d) e e), se o traballador necesitase facer un desprazamento fóra da provincia, concederánselle dous días naturais máis.</p>
<p>No suposto c), se o traballador precisase desprazarse a unha distancia superior a 50 km, concederáselle un día natural máis.</p>
<p>En caso de necesidade logo de aviso e xustificación a empresa deberá conceder un permiso sen retribuír, ata un período de dez días naturais por razón de desprazamento en caso de enfermidade grave ata segundo grao de consanguinidade ou afinidade.</p>
<p>Todo o anteriormente exposto neste artigo, será tamén de aplicación para as parellas de feito, suficientemente acreditadas.</p>
<p>Artigo 12º.-Capacidade diminuída.</p>
<p>Todos aqueles traballadores que por accidente de traballo, enfermidade profesional ou común de longa duración das súas facultades físicas ou intelectuais, sufran unha capacidade diminuída, terán preferencia para ocupa-los postos máis aptos en relación ás súas condicións que existan na empresa, sempre que teñan aptitudes para o novo posto.</p>
<p>Artigo 13º.-Pagamento de nóminas.</p>
<p>Realizaranse tódolos días 28 de cada mes, exceptuando o mes de febreiro que se pagará dous días antes do seu remate. En canto á forma de pagamento, realizarase segundo a mensualidade de cada mes.</p>
<p>Artigo 14º.-Antigüidade.</p>
<p>O persoal abranguido no presente convenio percibirá aumentos periódicos por anos de servicio, consistentes no aboamento de quinquenios na contía segundo a táboa anexa. Computarase para efectos da antigüidade o tempo prestado a título de aprendizaxe.</p>
<p>Artigo 15º.-Gratificacións extraordinarias.</p>
<p>As pagas extraordinarias de xullo e Nadal aboaranse nas contías de trinta días cada unha delas, para todo o persoal e serán calculadas sobre salario base máis tódolos conceptos salariais que figuren na nómina de cada traballador, a contía de 12.000 pesetas do concepto de locomoción das pagas de xullo, Nadal e vacacións, pásanse a incentivo de 857 ptas. por mes.</p>
<p>A paga correspondente ó primeiro semestre aboarase do 10 ó 15 de xullo. Polo que respecta ó 2º semestre, será aboada do 10 ó 15 de decembro.</p>
<p>Artigo 16º.-Plus de traballos especiais.</p>
<p>Os postos de traballo que impliquen penosidade, toxicidade ou perigosidade, dan dereito á corres</p>
<p>pondente bonificación. A determinación ou cualificación do traballo como penoso, tóxico ou perigoso farase por acordo entre o empresario e a representación legal dos traballadores. En caso de desacordo, decidirá a autoridade laboral.</p>
<p>A expresada bonificación establécese así:</p>
<p>-Cando se produce un só suposto 58 ptas./hora.</p>
<p>-Cando se producen dous ou máis supostos 86 ptas./hora.</p>
<p>Artigo 17º.-Salarios.</p>
<p>Para o ano 1998 o incremento salarial será dun 2,5% en soldo base, antigüidade, gratificación voluntaria, incentivo e plus de transporte en cada categoría.</p>
<p>Para o ano 1999 o incremento salarial será dun 2,5% en soldo base, antigüidade, plus de transporte, penoso, tóxico ou perigoso.</p>
<p>Artigo 18º.-Horas extraordinarias.</p>
<p>Ante a grave situación de paro existente, e co obxecto de favorece-la creación de emprego, as partes asinantes do presente convenio acordan reducir ó mínimo indispensable as horas extraordinarias, de acordo cos seguintes criterios:</p>
<p>a) Horas extraordinarias habituais: supresión.</p>
<p>b) Horas extraordinarias motivadas por forza maior, entendendo como tales as que veñan esixidas pola necesidade de reparar sinistros e outros danos extraordinarios e urxentes, así como de risco de perda de materias primas: realización.</p>
<p>Todo isto sempre que non poidan ser substituídas por contratacións temporais ou a tempo parcial previstas na lei.</p>
<p>c) Horas extraordinarias estructurais: supresión.</p>
<p>A dirección da empresa informará mensualmente ós delegados sindicais sobre o número de horas extraordinarias realizadas, especificando as causas e, se é o caso, a distribución por seccións. Así mesmo, en función desta información e os criterios sinalados anteriormente, a empresa e os representantes legais dos traballadores determinarán o carácter e natureza das horas extraordinarias.</p>
<p>A realización de horas extraordinarias, conforme establece o artigo 35.5º do Estatuto dos traballadores rexistrarase día a día e totalizarase semanalmente, entregando copia do resumo semanal ó traballador na parte correspondente. As horas extraordinarias motivadas por forza maior non terán recarga nas cotizacións á Seguridade Social a que se refiren os reais decretos 1858/1981, do 20 de agosto e 1/1985, do 5 de xaneiro. Para isto notificarase así mensualmente á autoridade laboral, conxuntamente pola empresa e os delegados de persoal, se é o caso.</p>
<p>Establécese para o cálculo do valor das horas extraordinarias a fórmula seguinte:</p>
<p>HE=P(S+A)x1,75 ptas./hora.</p>
<p>H</p>
<p>HE = valor hora extra.</p>
<p>P = número de pagas ó ano.</p>
<p>S = salario convenio mes.</p>
<p>A = antigüidade mes.</p>
<p>H = núm. horas efectivas ano.</p>
<p>Tódolos traballadores que realicen traballos abranguidos entre as 24 horas ás 6 horas, terán dereito a permiso retribuído a xornada seguinte. Así mesmo, tódalas horas extraordinarias que se traballen de 10 da noite ás 6 da mañá aboaranse ó dobre do establecido para as horas extraordinarias normais. O traballador que realice horas no horario mencionado anteriormente terá dereito á cea, tamén se consideran dobres as horas traballadas os sábados, domingos e festivos.</p>
<p>As horas extraordinarias son de libre aceptación por parte do traballador.</p>
<p>A retribución das horas terán un incremento dun 2,5% para os anos 1998 e 1999.</p>
<p>Artigo 19º.-Saídas, axudas de custo e viaxes.</p>
<p>Todo o persoal que por necesidade da empresa teña que efectuar viaxes ou desprazamentos que lle impidan realizar comidas ou pernoitas no seu lugar habitual ou domicilio, a empresa correrá cos gastos de locomoción, estadía e manutención. A empresa ten que comunicar por escrito ó traballador o dito desprazamento como mínimo con dous días de antelación dentro do territorio nacional e cinco días de antelación para desprazamentos fóra do territorio nacional.</p>
<p>Ó persoal que viaxe pagaráselle as horas extras normais e daráselle un día de descanso.</p>
<p>Durante o período de desprazamento incluíndo os días de viaxe de ida como o de volta a empresa aboará unha compensación económica nas seguintes contías:</p>
<p>-Desprazamento no territorio nacional: 1.200 ptas./día.</p>
<p>-Desprazamento no estranxeito: 2.500 ptas./día.</p>
<p>Artigo 20º.-Gastos mínimos de locomoción.</p>
<p>Todo o persoal afectado polo presente convenio percibirá por día efectivamente traballado e en concepto de gastos de locomoción a cantidade de 582 pesetas.</p>
<p>Artigo 21º.-Quilometraxe.</p>
<p>Cando o traballador por necesidades da empresa e a requirimento desta e aceptación voluntaria daquel, tivese que desprazarse utilizando o seu propio vehículo, aboaráselle a cantidade de 32 ptas. por quilómetro.</p>
<p>Artigo 22º.-Seguro colectivo.</p>
<p>A empresa deberá concertar un seguro colectivo de accidentes con primas íntegras ó seu cargo,</p>
<p>mediante pólizas que cubran as seguintes indemnizacións:</p>
<p>-Accidente laboral ou común con resultado de morte: 2.500.000 ptas.</p>
<p>-Accidente laboral ou común con resultado de invalidez permanente total, absoluta ou gran invalidez: 3.500.000 ptas.</p>
<p>O traballador facilitará o nome do beneficiario.</p>
<p>Para o persoal de nova incorporación, a póliza de seguros establecida no presente artigo deberá concertarse no momento da contratación do traballador.</p>
<p>Unha copia da póliza inserirase no taboleiro de anuncios da empresa.</p>
<p>Artigo 23º.-Incapacidade temporal.</p>
<p>A prestación por incapacidade temporal derivada de accidente laboral, ocorrido no centro de traballo ou en desprazamentos a outros centros ou lugares de traballo dentro da xornada laboral, complementarase ó cen por cento desde o primeiro día de baixa.</p>
<p>En caso de hospitalización o traballador percibirá o 100 por 100 do seu salario desde o primeiro día, para ter dereito a esta mellora o traballador deberá demostrar documental e fidedignamente ante a empresa o internamento nun centro hospitalario.</p>
<p>Artigo 24º.-Xubilación.</p>
<p>A empresa e traballadores poderán pactar xubilacións anticipadas ós 64 anos de conformidade co disposto no Real decreto 14/1981, do 20 de agosto e Real decreto 2705/1981, do 19 de outubro, debendo cubri-la empresa as vacantes producidas por cada traballador que se xubile, ó abeiro desta normativa sempre que reúna os requisitos esixidos polo mencionado decreto, por outra persoa, tendo preferencia os traballadores con contrato vixente, e os fillos de traballadores ambos a partes iguais.</p>
<p>Artigo 25º.-Servicio militar.</p>
<p>O traballador que se incorpore a filas con carácter oficial ou voluntario, polo tempo mínimo de duración deste, terá reservado o seu posto de traballo durante o tempo en que permaneza cumprindo o servicio militar, e dous meses máis computándose todo este tempo para efectos de antigüidade da empresa.</p>
<p>Durante o tempo de permanencia no servicio militar, ou prestación social substitutoria, o traballador terá dereito a percibi-las gratificacións extraordinarias de xullo e Nadal.</p>
<p>Poderán reintegrarse ó traballo os licenciados do servicio militar con permiso temporal superior a un mes, sendo potestativo da empresa facelo cos que desfrutan permiso de duración inferior ó sinalado sempre que en ámbolos casos medie a oportuna autorización militar para poder traballar.</p>
<p>O traballador fixo que ocupe a vacante temporal dun compañeiro no servicio militar, ó regreso deste volverá ó seu antigo posto na empresa.</p>
<p>Se a substitución a efectuase un traballador alleo á empresa, no momento de retorno do fixo cesará, sen dereito a ningunha indemnización se se lle noti</p>
<p>ficase co prazo de 8 días de antelación, aboándose estes se non se lle comunicase.</p>
<p>A non reincorporación do traballador fixo no servicio militar dentro do prazo de reserva do seu posto dará lugar á rescisión do seu contrato de traballo.</p>
<p>Artigo 26º.-Categorías.</p>
<p>As categorías poderán ser propostas a primeiros de cada ano á dirección da empresa polos representantes legais dos traballadores, logo do informe dos mandos que correspondan en cada caso.</p>
<p>Artigo 27º.-Acción sindical: dereitos sindicais.</p>
<p>Sen prexuízo do disposto na lexislación vixente, os traballadores desfrutarán das seguintes garantías sindicais:</p>
<p>A empresa estará obrigada a ter un taboleiro de anuncios para a inserción de propaganda sindical.</p>
<p>Dentro das formalidades previstas nos artigos 77 e seguintes do Estatuto dos traballadores a empresa facilitará o exercicio de reunións informativas fóra da xornada laboral e durante dúas horas ó mes.</p>
<p>Cada un dos representantes sindicais disporá dun crédito de quince horas mensuais retribuídas para o exercicio das súas funcións de representación.</p>
<p>Quedarán incluídas neste crédito as horas destinadas a asistir ás convocatorias sindicais que en todo caso deberán ser correctamente realizadas.</p>
<p>A empresa dará conta das novas contratacións que realice ós representantes legais dos traballadores.</p>
<p>A empresa entregará obrigatoriamente copia do contrato de traballo, tanto ó traballador como ós seus representantes.</p>
<p>Acumulación de crédito de horas sindicais.</p>
<p>Os membros de delegados de persoal de empresa pertencentes a un mesmo sindicato, poderán ceder determinado número de horas mensuais retribuídas que lle correspondan legalmente a favor dun ou máis membros de delegados, afiliados ó mesmo sindicato. Para iso, os cedentes poñerano en coñecemento da dirección mediante autorización de palabra ou subscrita por eles mesmos mensualmente.</p>
<p>Artigo 28º.-Recibo de liquidación.</p>
<p>No caso de baixa na empresa, entregaráselle ó traballador copia da liquidación con 5 días de antelación ó cesamento.</p>
<p>Nas liquidacións que teñan lugar por remate ou rescisión de contrato ou outras causas, farase constar que o traballador non perderá o dereito a cobra-lo que a empresa teña que pagar ós traballadores en concepto de revisións, atrasos ou calquera outro tipo de variación na retribución que corresponda no tempo que o traballador que asine a liquidación prestou os seus servicios.</p>
<p>Artigo 29º.-Excedencias.</p>
<p>Os traballadores cunha antigüidade na empresa de polo menos un ano, terán dereito a que se lles recoñeza a posibilidade de situarse en excedencia</p>
<p>voluntaria por un prazo non menor a dous anos e non maior a cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia.</p>
<p>Os traballadores terán dereito a un período de excedencia, non superior a tres anos, para atende-lo coidado de cada fillo, contado desde a data do nacemento deste. Os sucesivos fillos darán dereito a un novo período de excedencia que, se é o caso, porá fin ó que viñese desfrutando. Cando o pai e a nai traballen, só un deles poderán exercer este dereito.</p>
<p>Poderán, así mesmo, solicita-lo seu paso á situación de excedencia na empresa os traballadores que exerzan funcións sindicais de ámbito provincial ou superior mentres dure o exercicio do seu cargo representativo.</p>
<p>No non previsto neste artigo aplicarase o que estableza o Estatuto dos traballadores (Art. 46) e a ordenanza laboral siderometalúrxica (Art. 61), invocándose en cada caso a norma máis beneficiosa entre as ditas disposicións.</p>
<p>A petición de excedencia será formulada por escrito e presentada á empresa cun mes de antelación como mínimo á data en que solicite comezala e a empresa dará recibo de presentación.</p>
<p>A concesión da excedencia por parte da empresa efectuarase tamén en comunicación escrita.</p>
<p>A incorporación ó posto de traballo será notificada polos traballadores cun mes de antelación á data de remate do desfrute da excedencia. A notificación farase por escrito e as empresas estarán obrigadas a xustifica-la recepción do escrito.</p>
<p>Notificada a reincorporación nas condicións indicadas, será admitido o traballador nas mesmas condicións que rexían no momento do inicio da excedencia.</p>
<p>Artigo 30º.-Indemnización por cesamento.</p>
<p>Establécese unha indemnización dun día e medio por mes traballado, para tódolos contratos excepto os indefinidos.</p>
<p>Artigo 31º.-Cláusula de desvinculación.</p>
<p>Os compromisos en materia salarial contidos no presente convenio non serán de aplicación pola empresa sempre e cando acreditase descensos en termos reais de facturación ou dos resultados dos últimos exercicios correspondendo en tal suposto o mantemento retributivo no convenio anterior.</p>
<p>Para efectos de aplicación da presente cláusula, as partes acordan someterse ás seguintes normas de procedemento:</p>
<p>a) A dirección da empresa deberá comunicar por escrito á representación legal dos traballadores, e á comisión paritaria do convenio a vontade de acollerse á cláusula de desvinculación antes dos quince días seguintes á publicación do seguinte convenio, no BOP.</p>
<p>b) O prazo máximo dos trinta días naturais seguintes á comunicación anterior, a dirección da empresa entregará ós representantes dos traballadores a documentación acreditativa fidedigna, documentación que como mínimo abranguerá: 1) memoria explicativa das causas que motivan a solicitude, 2) balances e contas dos resultados dos tres últimos exercicios económicos, así como a declaración do imposto de sociedades dos últimos dous anos.</p>
<p>c) Á vista da documentación presentada, se no prazo dos dez días seguintes á súa recepción polos representantes dos traballadores, non se alcanzase un acordo remitirase á comisión paritaria a indicada documentación.</p>
<p>d) A comisión paritaria nun prazo de dez días hábiles deberá resolver sobre a cuestión presentada.</p>
<p>e) Se a comisión paritaria non dictase resolución no prazo indicado, procederase conforme o previsto no sistema de arbitraxe AGA 1 do 4 de marzo de 1992, asumindo as partes asinantes do presente convenio o sometemento expreso ó dito sistema, polo simple feito da indicada revisión sen necesidade de ulterior sometemento ou aprobación.</p>
<p>f) Os acordos que se adopten no seo da empresa establecerán os incrementos acordados para a vixencia do convenio, así como a forma da súa aplicación. Do acordo adoptado darase conta á comisión paritaria co obxecto do seu coñecemento.</p>
<p>Artigo 32º.-Lexislación subsidiaria.</p>
<p>En todo o non expresamente regulado neste convenio aplicarase o previsto no Estatuto dos traballadores, convenio provincial e na derrogada ordenanza laboral siderometalúrxica, que asume en toda a súa integridade como norma subsidiaria polos asinantes así como as disposicións legais vixentes ou que poidan promulgarse durante a vixencia deste.</p>
<p>Artigo 33º.-Comisión paritaria e de vixilancia.</p>
<p>Establécese a comisión mixta e paritaria do convenio como órgano de interpretación, conciliación e vixilancia do seu cumprimento.</p>
<p>A comisión estará formada por dous representantes da empresa e dous representantes dos traballadores.</p>
<p>Cláusula adicional:</p>
<p>As partes asinantes deste convenio acordan que se cando remate este unha das partes non quixese seguir negociando convenio propio, a empresa pasaría a encadrarse dentro do ámbito do convenio provincial siderometalúrxico.</p>
<p>Táboa salarial do convenio colectivo</p>
<p>para o ano 1998</p>
<table><tbody><tr><td></td></tr>
<tr><td>Categorías</td><td>Salario base
mensual</td><td>Antigüidade</td><td>Horas
extras</td></tr>
<tr><td></td></tr>
</tbody></table>
<table><tbody><tr><td>Persoal de taller</td></tr>
<tr><td></td></tr>
<tr><td>Encargado</td><td>120.356</td><td>5.658</td><td>1.723</td></tr>
<tr><td></td></tr>
<tr><td>Oficial de 1ª</td><td>111.069</td><td>5.658</td><td>1.596</td></tr>
<tr><td></td></tr>
<tr><td>Oficial de 2ª</td><td>106.364</td><td>5.443</td><td>1.529</td></tr>
<tr><td></td></tr>
<tr><td>Oficial de 3ª</td><td>101.660</td><td>4.182</td><td>1.447</td></tr>
<tr><td></td></tr>
<tr><td>Especialista</td><td>1.405</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Categorías</td><td>Salario base
mensual</td><td>Antigüidade</td><td>Horas
extras</td></tr>
<tr><td></td></tr>
</tbody></table>
<table><tbody><tr><td>Peón</td><td>92.911</td><td>3.837</td><td>1.337</td></tr>
<tr><td></td></tr>
<tr><td>Chofer</td><td>103.443</td><td>4.182</td><td>1.473</td></tr>
<tr><td></td></tr>
<tr><td>Vixilante</td><td></td><td></td><td></td></tr>
<tr><td></td></tr>
<tr><td>Aprendiz 16 a 17</td><td></td><td></td><td></td></tr>
<tr><td></td></tr>
<tr><td>Aprendiz 17 a 18</td><td></td><td></td><td></td></tr>
<tr><td></td></tr>
<tr><td>Aprendiz máis de 18</td><td></td><td></td><td></td></tr>
<tr><td></td></tr>
<tr><td>Persoal administrativo</td></tr>
<tr><td></td></tr>
<tr><td>Xefe de 1ª</td><td>147.416</td><td>6.123</td><td></td></tr>
<tr><td></td></tr>
<tr><td>Xefe de 2ª</td><td></td><td></td><td></td></tr>
<tr><td></td></tr>
<tr><td>Oficial de 1ª</td><td>118.326</td><td>5.443</td><td></td></tr>
<tr><td></td></tr>
<tr><td>Oficial de 2ª</td><td>105.657</td><td>5.258</td><td></td></tr>
<tr><td></td></tr>
<tr><td>Auxiliar administrativo</td><td></td><td></td><td></td></tr>
<tr><td></td></tr>
<tr><td>Persoal técnico comercial</td></tr>
<tr><td></td></tr>
<tr><td>Enxeñeiros</td><td></td><td></td><td></td></tr>
<tr><td></td></tr>
<tr><td>Enxeñeiro técnico</td><td>173.598</td><td>7.037</td><td></td></tr>
<tr><td></td></tr>
<tr><td>Mestre industrial</td><td></td><td></td><td></td></tr>
<tr><td></td></tr>
<tr><td>Delineante proxectista</td><td>138.775</td><td></td><td></td></tr>
<tr><td></td></tr>
<tr><td>Técnico comercial</td><td></td><td></td><td></td></tr>
<tr><td></td></tr>
<tr><td>Delineante de 1ª</td><td></td><td></td><td></td></tr>
<tr><td></td></tr>
<tr><td>Delineante de 2ª</td><td>105.827</td><td>4.367</td><td></td></tr>
<tr><td></td></tr>
<tr><td>Aux. técnico</td><td>93.925</td><td>3.837</td><td></td></tr>
<tr><td></td></tr></tbody></table>
<p>Calendario laboral</p>
<p>MesDíasHoras</p>
<p>Xaneiro21160</p>
<p>Febreiro20160</p>
<p>Marzo18168</p>
<p>Abril22160</p>
<p>Maio21160</p>
<p>Xuño21176</p>
<p>Xullo22184</p>
<p>Agosto20160</p>
<p>Setembro22176</p>
<p>Outubro23168</p>
<p>Novembro20168</p>
<p>Decembro 19  144</p>
<p>2481.984</p>
<p>Horas laborables ano 1998: 1.984.</p>
<p>Horas según convenio: 1.792.</p>
<p>Horas a disfrutar: 192 (24 días laborables).</p>
<p>1. As vacacións desfrutaranse en dúas quendas do 3 de xullo ó 1 de agosto, ámbolos dous incluídos.</p>
<p>Do 3 de agosto ó 1 de setembro, ámbolos dous incluídos.</p>
<p>E como o calendario é de 1.792 horas anuais, sóbrannos ós que marchan o 3 de xullo e o 3 de agosto, 24 horas.</p>
<p>Faranse pontes en Semana Santa os días 6, 7 e 8 de abril. Todo aquel persoal que por circunstancias do traballo non puidese realizar esta ponte, desfrutaraa o 28, 29 e 30 de abril.</p>
<p>Disposicións adicionais</p>
<p>Primeira.-Os atrasos do convenio colectivo correspondente ó ano 1998 aboaranse o 30 de abril.</p>
<p>Segunda.-Para o presente ano 1998 establécese un calendario laboral que figura anexo ó presente convenio.</p>
<p>Asinan o presente convenio en Vigo o 11 de marzo de 1998.</p>
<p>Polos traballadores:</p>
<p>Os delegados da empresa compostos polos seguintes membros:</p>
<p>José A. Gómez Dasilva. DNI: 36.107.238, Miguel Ferreira Alonso. DNI: 36.056.244 e Ángel L. Fernández Melón. DNI: 35.929.993.</p>
<p>Pola empresa:</p>
<p>Fernando Villar González.</p>
<p>3246</p>

