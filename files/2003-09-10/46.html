---
date: '2003-09-10'
id: 1A486
page: 11
number: 175
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030910/Anuncio1A486_gl.html'
---
<p>A Comisión de Goberno, en sesion que tivo lugar o día 20-5-2003, acordou aprobar inicialmente o proxecto de estudio de detalle da UA 14.1, sita en Candame, tramitado a instancia de Promociones Urbanísticas Arteixo, S.L., representada por Ramón Rivera Guitián, o cal queda sometido a información pública polo prazo de vinte días, contados a partir do seguinte a aquel en que se produza a última das publicacións que se inserirán no DOG e no BOP e nun dos xornais de maior circulación na provincia.</p>
<p>Durante o devandito prazo as persoas interesadas poderán examina-lo seu contido comparecendo nas dependencias do Servicio Municipal de Urbanismo e presenta-las alegacións que estimen convenientes. (Expediente 27/2003.PED).</p>
<p>Ó mesmo tempo e ante a eventualidade de que poidan existir interesados descoñecidos neste procedemento, se ignore o lugar de notificación dalgún ou intentada esta non se puidese practicar, sirva o presente de notificación coa finalidade e alcance que se contemplan no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, moficada pola Lei 4/1999, do 13 de xaneiro.</p>
<p>Arteixo, 6 de xuño de 2003.</p>
<p>Manuel Pose Miñones</p>
<p>Alcalde en funcións</p>

