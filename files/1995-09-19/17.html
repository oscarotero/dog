---
date: '1995-09-19'
id: 450A
page: 7
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de xullo de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo do sector de almacenistas de madeira.
range: Resolución
url: 'https://www.xunta.gal/dog/Publicados/1995/19950919/Anuncio450A_gl.html'
---
<p>Visto o expediente do convenio colectivo para o sector almacenistas de madeira, da provincia de Pontevedra que tivo entrada nesta delegación provincial o día 4-7-1995, subscrito en representación da parte económica pola Asociación Provincial de Empresarios da Madeira, e da parte social polas centrais sindicais CC.OO., UGT e CIG, en data 2-5-1995. De conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia (DOG), en galego e castelán.</p>
<p>Vigo, 10 de xullo de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o sector de almacenistas de madeira da provincia de Pontevedra</p>
<p>Artigo 1º.-Partes asinantes.</p>
<p>As partes asinantes do presente convenio son en representación dos traballadores as centrais sindicais CIG, CC.OO. y UGT e en representación dos empresarios, a Asociación Provincial de Empresarios da Madeira de Pontevedra (ASEMA).</p>
<p>Artículo 2º.-Ámbito territorial.</p>
<p>O presente convenio é de aplicación obrigatoria en toda a provincia de Pontevedra.</p>
<p>Artículo 3º.-Ámbito funcional.</p>
<p>O convenio obriga a tódolos almacenistas e cooperativas de compra-venda de madeiras, ben polo miúdo ou ben por xunto e de importación e exportación.</p>
<p>Cando a empresa, ademais de dedicarse a algunha das actividades antes indicadas, explota industrias de elaboración ou transformación dos artigos propios do seu comercio de compra-venda, xa sexa no mercado nacional ou como importador-exportador, respectará para o persoal que teña actividade ou clase de traballo especificada neste convenio, as condicións máis favorables, e non serán de aplicación a este persoal as doutros convenios que lles fosen menos favorables.</p>
<p>Artigo 4º.-Ámbito persoal.</p>
<p>O presente convenio afectará á totalidade do persoal técnico, administrativo, subalterno, dependentes e obreiros dos almacéns, cooperativas de compra-venda de madeiras e importacións e exportacións.</p>
<p>Artigo 5º.-Efectos económicos.</p>
<p>Independentemente da entrada en vigor do presente convenio, os efectos económicos deste comezarán a rexer a partir do día 1 de outubro de 1994.</p>
<p>Artigo 6º.-Duración.</p>
<p>O presente convenio finalizará a súa vixencia o día 30 de setembro de 1995.</p>
<p>Artigo 7º.-Garantías persoais.</p>
<p>Tódalas condicións persoais máis beneficiosas consignadas en anteriores convenios ou pacto entre patronal e traballadores serán respectadas individualmente.</p>
<p>Artigo 8º.-Salarios.</p>
<p>Todo o persoal afectado polo presente convenio percibirá desde o 1 de outubro de 1994 as retribucións consignadas nos anexos deste convenio, incrementadas, se é o caso, co premio de antigüidade.</p>
<p>Artigo 9º.-Revisión salarial.</p>
<p>No caso de que o índice de prezos ó consumo establecido polo INE rexistrase o 30 de setembro de 1995 respecto do 30 de setembro de 1994 un incremento superior ó 3,25% efectuarase unha revisión da táboa salarial, tan pronto se constate oficialmente a dita circunstancia no exceso sobre a indicada cifra. A dita revisión efectuarase con efectos do 1 de outubro de</p>
<p>1994, e servirá así mesmo de base de cálculo para o incremento salarial de 1995. A revisión salarial aboarase dnha soa vez durante o cuarto trimestre de 1995.</p>
<p>Artigo 10º.-Gratificacións extraordinarias.</p>
<p>Por este concepto, os traballadores percibirán trinta días de salario establecido neste convenio, máis a antigüidade a que tivese dereito, en cada unha das extras do 24 de xullo e Nadal. Así mesmo todo o persoal afectado por este convenio percibirá 27 días de paga extra, fixados na ordenanza laboral da madeira, que se aboará o día 19 de marzo de cada ano.</p>
<p>Artigo 11º.-Vacacións.</p>
<p>O persoal afectado por este convenio desfrutará por este concepto de 30 días naturais, dos cales 22 como mínimo serán laborables.</p>
<p>Artigo 12º.-Antigüidade.</p>
<p>O premio de antigüidade será calculado sobre o salario pactado neste convenio, a razón do 5% por quinquenio.</p>
<p>Artigo 13º.-Roupa de traballo.</p>
<p>As empresas facilitarán para todo o persoal dúas pezas de traballo que determina a ordenanza laboral e dous pares de luvas por ano. O incumprimento desta obriga dará lugar ó aboamento de 6.061 pesetas para as pezas de roupa e de 1.456 para as luvas.</p>
<p>Artigo 14º.-Compensacións.</p>
<p>Como complemento por enfermidade, as empresas a partir do cuarto día de baixa por enfermidade,m aboarán ós seus productores a diferencia ata o total do salario, incluídas as melloras obtidas por este convenio, durante o período que o productor reciba asistencia polo seguro obrigatorio de enfermidade.</p>
<p>No suposto de baixas producidas por accidentes de traballo as empresas completarán ata a totalidade do salario do convenio a correspondente prestación económica da Seguridade Social a partir do primeiro día da baixa.</p>
<p>Artigo 15º.-Denuncia.</p>
<p>De acordo coa lexislación vixente do convenio, terá que ser denunciado con tres meses de antelación á data de finalización deste que é o 30 de setembro de 1995.</p>
<p>Artigo 16º.-Horario.</p>
<p>Establécese o horario de inverno en corenta horas semanais, segundo establece a Lei 4/1983 descansando os sábados, non obstante, para o período deste convenio e sen que sirva de precedente para outros, establécese o horario de 9 a 13 horas pola mañá e de 15 a 19 horas pola tarde.</p>
<p>Durante o verán, o horario que se establece, de 15 de xuño a 31 de agosto, é o seguinte: de 7 a 15 horas, cada día laborable, descansando igualmente os sábados.</p>
<p>Artigo 17º.-Licencias.</p>
<p>1. O traballador, logo do aviso e xustificación, poderá ausentarse do traballo, con dereito a remuneración, por algún dos motivos e polo tempo seguinte:</p>
<p>a) Quince días naturais en caso de matrimonio.</p>
<p>b) Dous días nos casos de nacemento de fillo ou enfermidade grave ou falecemento de parentes ata segundo grao de consanguinidade ou afinidade. Cando con tal motivo o traballador necesite facer un desprazamento para o efecto, o prazo será de catro días.</p>
<p>c) Un día por traslado do domicilio habitual.</p>
<p>d) Polo tempo indispensable para o cumprimento dun deber inexcusable de carácter público e persoal, comprendido o exercicio do sufraxio activo. Cando conste nunha norma legal ou convencional un período determinado, estarase ó que esta dispola en canto a duración da ausencia e a súa compensación económica.</p>
<p>Cando o cumperimento do deber antes referido supoña a imposibilidade da prestación do traballo debido en máis do vinte por cento das horas laborables nun período de tres meses, poderá a empresa pasa-lo traballador afectado á situación de excedencia regulada noa partado 1 do artigo 46 do Estatuto dos traballadores.</p>
<p>No suposto de que o traballador por cumprimento do deber ou desempeño do cargo perciba unha indemnización descontarase o importe desta do salario a que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou conveniconalmente.</p>
<p>2. As traballadoras, por lactación dun fillo menor de nove meses, terán dereito a unha hora de ausencia do traballo, que poderán dividir en dúas fraccións. A muller, pola súa vontade, poderá substituir este dereito por unha reducción a xornada normal en media hora coa mesma finalidade. Este permiso poderá ser desfrutado indistintamente pola nai ou polo pai no caso de que ambos traballen.</p>
<p>Este artigo de licencias terá vixencia mentres sexa de aplicación o artigo 37.3º e 4º do Estatuto dos traballaodres na redacción dada polo Real decreto lexislativo 1/1995, do 22 de marzo.</p>
<p>Artigo 18º.-Revisión médica.</p>
<p>As empresas estarán obrigadas a xestiona-la realización dunha revisión médica anual para todo o persoal do cadro de persoal, e será o tempo para esta retribuído, a través dos seus propios medios ou dunha entidade aseguradora.</p>
<p>Artigo 19º.-Taboleiro de anuncios.</p>
<p>Toda empresa estará obrigada a poñer no taboleiro de anuncios todo o relacionado co:</p>
<p>-Horarios.</p>
<p>-Lista de Vacacións.</p>
<p>-Boletíns de cotizacións e Seguridade Social.</p>
<p>Artigo 20º.-Comisión paritaria.</p>
<p>De acordo co establecido no artigo 85 do Estatuto dos traballadores, créase unha comisión paritaria integrada por tres representantes, un de cada central e tres representantes da parte empresarial.</p>
<p>Artigo 21º.-Xornadas non laborables.</p>
<p>Para a vixencia do presente convenio terán a consideración de festivos e aboables para tódolos efectos os seguintes días: 24 de xullo, 14 de agosto e 13 de outubro de 1995.</p>
<p>Non se sinalan como festivos os días 24 e 31 de decembro por coincidir en días non laborables.</p>
<p>Artigo 22º.-Seguro colectivo.</p>
<p>As empresas concertarán seguros colectivos de accidentes con primas integras ó seu cargo, mediante pólizas que cubran as seguintes indemnizacións: accidente laboral con resultado de morte 1.400.00 pesetas, accidente laboral con resultado de invalidez permanente, total, absoluta ou gran invalidez: 1.800.000 pesetas.</p>
<p>Estas indemnizacións entrarán en vigor a partir do día 1 de outubro de 1994 e terán vixencia ata o 30 de setembro de 1997.</p>
<p>Artigo 23º.-Mesa negociadora.</p>
<p>Acórdase que nos primeiros dez días do mes de outubro de 1995 constituirase mesa negociadora do próximo convenio, e a súa vixencia será do 1-10-1995 ó 30-9-1996.</p>
<p>Artigo 24º.-Idioma.</p>
<p>O presente convenio publicarase no BOP en galego e castelán.</p>
<p>Táboa salarial do convenio de almacenistas de madeiras.</p>
<p>CategoríasSalario mes</p>
<p>Persoal administrativo:</p>
<p>Xefe administrativo130.243 ptas.</p>
<p>Oficial de 1ª114.424 ptas.</p>
<p>Oficial de 2ª107.164 ptas.</p>
<p>Auxiliar, telefonista y mecanógrafo/a 94.982 ptas.</p>
<p>Viaxantes:</p>
<p>Viaxantes corredores de praza107.164 ptas.</p>
<p>Persoal en xeral:</p>
<p>Dependentes 96.955 ptas.</p>
<p>Encargado111.447 ptas.</p>
<p>Carreteiro mozo 95.961 ptas.</p>
<p>Peón especialista 96.955 ptas.</p>
<p>Peón 93.602 ptas.</p>
<p>Serrador de 1ª107.164 ptas.</p>
<p>Serrador de 2ª 99.129 ptas.</p>
<p>Serrador de serra circular 98.603 ptas.</p>
<p>Nota: os choferes percibirán o salario correspondente as categorías de oficiais de 1ª ou de 2ª, de acordo co seu carné de conducir.</p>
<p>Vigo, abril de 1995.</p>
<p>5387</p>

