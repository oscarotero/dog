---
date: '1995-09-19'
id: 44CA
page: 7
number: 180
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de setembro de 1995 pola que se autoriza provisionalmente o centro
  autorizado de música Obradoiro da Coruña para imparti-las ensinanzas de grao
  medio de música establecidas na Lei orgánica de ordenación xeral do sistema
  educativo.
range: Orde
url: 'https://www.xunta.gal/dog/Publicados/1995/19950919/Anuncio44CA_gl.html'
---
<p>Visto o expediente de solicitude formulado por José Varela Núñez en calidade de director-xerente do centro autorizado de grao elemental Obradoiro.</p>
<p>Vistos os informes emitidos polos servicios técnicos provinciais.</p>
<p>Considerando que o Real decreto 389/1992, do 15 de abril, establece na súa disposición transitoria terceira 1., a posibilidade de solicitar e obter autorización, par imparti-las ensinanzas de grao medio correspondentes á nova ordenación do sistema educativo, por parte dos centros docentes privados recoñecidos para a impartición das ensinanzas de música de grao medio no momento da súa entrada en vigor, sempre que cumpran os requisitos establecidos nos artigos 13, 19 e 20 do devandito real decreto.</p>
<p>Considerando que o Real decreto 1487/1994, do 1 de xullo, fixa no ano 2000-2001 o límite para cumprimento dos centros citados dos requisitos mínimos de instalacións e condicións materiais que se establecen no R.D. 389/1992, do 15 de abril.</p>
<p>Vista a Lei orgánica 1/1990. do 3 de outubro de ordenación xeral do sistema educativo, a Lei 30/1992, do 26 de novembro, o Real decreto 389/1992, do 15 de abril e o Real decreto 1487/1994, do 1 de xullo.</p>
<p>Esta consellería,</p>
<p>RESOLVE:</p>
<p>Primeiro.-Autorizar ó centro que se recolle no anexo par imparti-las ensinanzas de grao medio de música establecidas na Lei orgánica de ordenación xeral do sistema educativo.</p>
<p>Segundo.-A devandita autorización ten carácter provisional, e debe o centro adapta-las súas instalacións e condicións materiais ós requisitos mínimos establecidos no Real decreto 389/1992, do 15 de abril, antes do ano académico 2000-2001.</p>
<p>Terceiro.-O centro mencionado queda adscrito, para efectos administrativos, ó conservatorio superior de música da Coruña.</p>
<p>Santiago de Compostela, 1 de setembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Denominación: Obradoiro.</p>
<p>Titular: Promotora Educativa Coruñesa, S.L.</p>
<p>Domicilio: r/ Feáns nº 152.</p>
<p>Localidade: A Coruña.</p>
<p>Provincia: A Coruña.</p>
<p>Ensinanzas autorizadas: grao medio de música.</p>
<p>95-05847</p>

