---
date: '1996-11-14'
id: B7FA
page: 10
number: 223
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de agosto de 1996, da Delegación Provincial de Ourense, pola
  que se dispón a inscrición e a publicación no Diario Oficial de Galicia do
  convenio colectivo da empresa Setex-Aparki, S.A. de Ourense.
range: Resolución
url: 'https://www.xunta.gal/dog/Publicados/1996/19961114/AnuncioB7FA_gl.html'
---
<p>Visto o texto do convenio colectivo Setex-Aparki, S.A. (código número 3200582) de Ourense, con entrada nesta delegación provincial o día</p>
<p>23-7-1996, subscrito en representación da parte económica pola empresa, e, da parte social, polos delegados de persoal, o 17 de xuño de 1996, de conformidade co disposto no artigo 90.2º e 3º, do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición del no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 21 de agosto de 1996.</p>
<p>Manuel López Casas</p>
<p>Delegado provincial de Ourense</p>
<p>Capítulo I</p>
<p>Disposicións xerais</p>
<p>Artigo 1º.-Ámbito funcional.</p>
<p>O presente convenio regula as relacións laborais entre a empresa Setex-Aparki, S.A., e o seu persoal.</p>
<p>Artigo 2º.-Ámbito xeográfico.</p>
<p>O ámbito xeográfico do presente convenio circunscríbese á cidade de Ourense.</p>
<p>Artigo 3º.-Duración.</p>
<p>O convenio entrará en vigor o día da súa publicación no BOP e a súa vixencia estenderase ata o 31 de decembro de 1996.</p>
<p>Os seus efectos económicos retrotraeranse ó 1 de xaneiro de 1996.</p>
<p>Artigo 4º.-Denuncia.</p>
<p>Calquera das partes asinantes poderá denuncia-la expiración da vixencia do citado convenio, e deberán facelo cun mínimo de 3 meses antes do respectivo vencemento.</p>
<p>A denuncia efectuarase mediante comunicación fidedigna á outra parte e á Dirección Provincial de Traballo.</p>
<p>De non ser denunciado en tempo e forma por ningunha das partes, prorrogarase automaticamente por anualidades naturais, elevando os conceptos económicos na mesma proporción en que o faga o IPC previsto para ese ano máis un punto.</p>
<p>Denunciado o convenio, se as negociacións se estendesen por un período superior á súa vixencia, entenderase prorrogado este ata a entrada en vigor do novo convenio.</p>
<p>Artigo 5º.-Vinculación á totalidade.</p>
<p>No suposto de que a xurisdicción laboral declarase contrario ás disposicións legais vixentes no momento do asinamento do convenio algún dos seus pactos, o convenio quedará nulo na súa totalidade e ámbalas partes comprométense a renegocialo de novo.</p>
<p>Artigo 6º.-Comisión paritaria.</p>
<p>Co obxecto de velar pola correcta aplicación e cumprimento do contido do presente convenio, créase unha comisión mixta paritaria que entenderá de tódalas cuestións relacionadas coa interpretación das normas contidas nel.</p>
<p>2. A comisión mixta paritaria estará formada por 2 traballadores e 2 representantes da empresa. Cada parte poderá nomear 1 asesor, que terá voz pero non voto.</p>
<p>3. Para que exista acordo requirirase o voto acorde da metade máis un dos membros da comisión.</p>
<p>4. Das reunións celebradas pola comisión levantarase acta na que figurarán as decisións tomadas; as actas deberán ser asinadas pola totalidade dos membros asistentes a elas.</p>
<p>5. A comisión reunirase cando o solicite unha das partes.</p>
<p>6. De non existir acordo entre as partes, o conflicto remitirase ó A.G.A. (Acordo Interprofesional Galego sobre Procedementos Extraxudiciais de Solución de Conflictos Individuais de Traballo).</p>
<p>Capítulo II</p>
<p>Xornada laboral</p>
<p>Artigo 7º.-Xornada.</p>
<p>A xornada, en cómputo anual, será de 1.800 horas.</p>
<p>Artigo 8º.-Horarios.</p>
<p>As quendas de traballo poderán ser continuadas ou partidas. Naqueles casos en que se realicen de forma continuada, haberá un período de descanso de 30 minutos.</p>
<p>Entre quenda e quenda de traballo terán que transcorrer como mínimo doce horas.</p>
<p>Os días de descanso, en cómputo anual, serán os mesmos para todo o persoal.</p>
<p>A organización do traballo é competencia da empresa, aínda que os cuadrantes de traballo serán negociados entre os representantes dos traballadores e da empresa e exporanse nos taboleiros de anuncios de cada centro de traballo con 15 días de antelación.</p>
<p>Artigo 9º.-Vacacións.</p>
<p>Todo o persoal desfrutará de vacacións retribuídas de 30 días naturais. Aqueles traballadores cunha antigüidade inferior a un ano desfrutarán dos días correspondentes por vacacións de forma proporcional á súa antigüidade.</p>
<p>O calendario laboral de vacacións será pactado entre a empresa e a representación dos traballadores. Para tal efecto, os representantes presentarán unha proposta de cadro de vacacións antes do 30 de outubro de cada ano.</p>
<p>Artigo 10º.-Permisos e licencias.</p>
<p>Os traballadores poderán desfrutar de permiso retribuído nos seguintes casos:</p>
<p>-Por nacemento de fillo/a: 3 días.</p>
<p>-Por matrimonio do traballador: 16 días.</p>
<p>-Por enfermidade grave ou falecemento do cónxuxe ou parella estable, ata segundo grao de consanguinidade ou afinidade: 3 días.</p>
<p>-Por falecemento de parente de terceiro grao de consanguinidade ou afinidade: 1 día.</p>
<p>-Por matrimonio de fillos ou pais: 1 día.</p>
<p>-Cando se teña que realizar un desprazamento de máis de 100 km, corresponderalle un día máis en cada caso.</p>
<p>-En caso de visita médica nos servicios da Seguridade Social e mediante xustificación de consulta, concederase o tempo necesario para ela.</p>
<p>-O traballador terá dereito a desfrutar de xornada retribuída de 6 días por asuntos propios, repartidos un por bimestre.</p>
<p>Excepcionalmente, a criterio do delegado, e logo de consulta co delegado sindical, poderase modificar esta distribución nos casos xustificados, sempre que esta modificación afecte a días posteriores e non anteriores.</p>
<p>Como único requisito para a súa adxudicación, esixirase a súa petición por escrito cunha anticipación de 48 horas, como mínimo.</p>
<p>Cando a petición dalgúns destes días sexa realizada por máis do 10% do cadro de persoal activo nesa data, a representación dos traballadores e da empresa abordarán as condicións precisas para o seu desfrute. O número de días de asuntos propios anuais (6), repartidos un por bimestre, non sufrirá variación ata o 31 de decembro de 1997.</p>
<p>Capítulo III</p>
<p>Ascensos</p>
<p>Artigo 11º.-Ascensos e promoción.</p>
<p>Cando na empresa se produzan vacantes, se creen e aumenten certos postos de traballo (tanto mandos intermedios como de categorías medias), antes de contratar a persoas alleas a ela, tratarase de cubrir estas prazas con traballadores do cadro de persoal;</p>
<p>as vacantes que estes orixinen pasaranse a cubrir polas novas incorporacións.</p>
<p>Cando un traballador realice traballos de categoría superior durante máis de 90 días ininterrompidos ou de 120 días alternos dentro do mesmo ano, concederáselle a categoría superior, e figurará con ela no correspondente escalafón.</p>
<p>Tódolos traballadores terán dereito á formación profesional e á promoción no traballo, segundo establece o Estatuto dos traballadores no seu artigo 22.</p>
<p>Tódolos traballadores que realicen estudios ou formación profesional en centros oficiais poderán solicitar quenda de traballo adecuada a eles, a concesión da cal, logo de estudio e aprobación, se realizará por acordo entre os representantes dos traballadores e a empresa. Os permisos necesarios non excederán de 8 días naturais ó ano retribuídos, para concorrer a exames, sen alteración nin diminución dos seus dereitos laborais.</p>
<p>Capítulo IV</p>
<p>Axudas sociais</p>
<p>Artigo 12º.-Incapacidade laboral transitoria (ILT).</p>
<p>Para os supostos de incapacidade laboral transitoria derivada de accidente de traballo ou hospitalización, a empresa aboará ó seu cargo, durante o tempo que dure a dita situación, un complemento das prestacións da Seguridade Social de tal forma que entre ambos se cubra o 100% da retribución bruta.</p>
<p>Igualmente, os traballadores que se encontren en situación de incapacidade laboral transitoria derivada de enfermidade común ou accidente non laboral percibirán a partir do décimo primeiro día de ILT o 100% da retribución bruta. Esta cláusula terá unha vixencia ata o 31 de decembro de 1997.</p>
<p>Os supostos de enfermidade común ou accidente non laboral, sempre que non existan indicios razoables para presumir algunha irregularidade, e logo de recoñecemento do facultativo que a empresa designe, terán o mesmo tratamento que os accidentes de traballo ou hospitalización.</p>
<p>Por outra parte, a empresa comprométese a aboa-lo plus de transporte, desde o primeiro día da baixa por ILT derivada de calquera concepto.</p>
<p>Artigo 13º.-Xubilación.</p>
<p>Será recomendada ós 64 anos, sempre que o traballador teña aberto o período de carencia na Seguridade Social, para tal efecto e segundo o estipulado no Real decreto 1194/1995 a empresa comprométese a substituí-lo traballador xubilado por outro contratado nas mesmas condicións.</p>
<p>Establécese para o persoal que se xubile anticipadamente unha gratificación na contía seguinte:</p>
<p>Ós 63 anos: 330.000 ptas.</p>
<p>Ós 62 anos: 385.000 ptas.</p>
<p>Ós 61 anos: 412.500 ptas.</p>
<p>Ós 60 anos: 440.000 ptas.</p>
<p>Capítulo V</p>
<p>Dereitos sindicais</p>
<p>Artigo 14º.-Información sobre a contratación.</p>
<p>A dirección da empresa estará obrigada a facilitarlles ós representantes sindicais información periódica sobre contratación, que incluirá:</p>
<p>a) Previsións en materia de emprego e contratación.</p>
<p>Modalidades de contratación.</p>
<p>Grao de cumprimento das previsións anteriores.</p>
<p>Esta información entregarase trimestralmente.</p>
<p>b) Os sindicatos asinantes do presente convenio serán consultados previamente á adopción de decisións empresariais en materia de:</p>
<p>-Número de traballadores que se deben contratar.</p>
<p>-Modalidade de contratos e número deles.</p>
<p>-Data de celebración de contratos e duración deles.</p>
<p>-Modo de selección de persoal.</p>
<p>En caso de que as decisións empresariais non se realicen, logo de consulta cos representantes sindicais, entenderanse inexistentes as circunstancias que xustifican a contratación temporal e por tanto as relacións laborais serán consideradas como indefinidas.</p>
<p>Artigo 15º.-Dereitos sindicais.</p>
<p>Calquera decisión referente a cambios de cuadrantes, vacacións, modificacións de horarios, ou calquera outra que leve consigo unha modificación nas condicións de traballo será consultada coa representación sindical.</p>
<p>Capítulo VI</p>
<p>Seguridade e hixiene</p>
<p>Artigo 16º.-Vestiario.</p>
<p>Servicio de guindastre:-Roupa de augas.-Un xersei para o inverno.</p>
<p>-Un par de botas con protección para o inverno.</p>
<p>-Dúas camisas de manga longa para o inverno.</p>
<p>-Dous pantalóns de entretempo.</p>
<p>-Un par de zapatos con protección para o verán.</p>
<p>-Un par de guantes cada tres meses.</p>
<p>-Un par de guantes de auga cada ano.</p>
<p>-Dous brazais reflectores.</p>
<p>-Dúas chaquetas de entretempo, que fagan xogo cos pantalóns.</p>
<p>Servicio ORA:</p>
<p>-Un anorak impermeable con carapucha.</p>
<p>-Un xersei.</p>
<p>-Dous pantalóns.</p>
<p>-Dúas saias.</p>
<p>-Dúas camisas de manga longa para o inverno.</p>
<p>-Dúas camisas de manga curta para o verán.</p>
<p>-Unha chaqueta que faga xogo coa saia ou pantalón.</p>
<p>-Un par de zapatos para o inverno.</p>
<p>-Un par de botas para o inverno.</p>
<p>-Unha gravata.</p>
<p>-Unha gravata.</p>
<p>-Dous pares de calcetíns de verán.</p>
<p>-Dous pares de calcetíns de inverno.</p>
<p>-Medias para o persoal feminino.</p>
<p>-Unha gorra.</p>
<p>As roupas de traballo e calzado serán renovables de ano en ano, excepto o anorak impermeable con carapucha e a chaqueta que fai xogo coa saia ou pantalón, que serán renovables cada dous anos.</p>
<p>Os traballadores que por necesidades físicas e prescrición facultativa precisaran modificacións nas súas pezas de roupa de traballo, estas serán efectuadas con cargo á empresa.</p>
<p>Artigo 17º.-Asistencia xurídica.</p>
<p>Tódolos traballadores terán dereito a que a empresa lles proporcione a asistencia de avogado e procurador desde o inicio á fin do proceso xurídico nos casos en que pola prestación e durante o desenvolvemento do seu cometido, se producisen algún tipo de agresións por terceiros, alleos á empresa, sempre que o traballador non incorrese en neglixencia ou comportamento doloso ou culposo.</p>
<p>Artigo 18º.-Retirada do carné de conducir.</p>
<p>a) A todo o conductor que por causa dalgunha diminución física lle fose denegada a renovación do carné de conducir, pasará a desempeñar misións noutra categoría: continuará percibindo polo menos o salario real e antigüidade que, como tal conductor, lle corresponda.</p>
<p>O resto dos emolumentos, sen embargo, serán determinados pola categoría e posto de traballo que lle sexan asignados na súa nova situación.</p>
<p>b) En caso de que ó conductor lle fose retirado o carné de conducir, e sempre que isto sexa como consecuencia de conducir un vehículo da empresa e por orde e conta dela, non impedirá que mentres tanto siga a percibi-lo salario que tivese asignado na súa categoría no momento da retirada do carné de conducir. Esta mesma protección terán os casos en que o carné de conducir lle sexa retirado como consecuenca de ir e vir ó traballo in itinere. O anteriormente disposto non será de aplicación nos casos en que medie imprudencia temeraria ou embriaguez.</p>
<p>Artigo 19º.-Seguro de morte ou invalidez.</p>
<p>Establecerase unha póliza de seguros por morte ou invalidez para cada un dos traballadores da empresa durante a súa permanencia en activo nela, consistente nunha indemnización de 2.500.000 pesetas en caso de morte natural e de 3.000.000 de pesetas en caso de morte ou invalidez por accidente. A póliza producirá efectos a partir da data en que se asine o citado convenio. As primas dese seguro correrán a cargo da empresa, a cal deberá</p>
<p>dar copia ós representantes legais dos traballadores.</p>
<p>Indemnizacións por falecemento. A empresa aboará tres mensualidades compostas por salario base, antigüidade e plus convenio do mes completo en que faleza, sen ter en conta o día en que tal feito ocorra; a cantidade que se aboará por luctus será de 50.000 ptas.</p>
<p>Artigo 20º.-Protección do embarazo.</p>
<p>A traballadora xestante terá dereito a ocupar durante o seu embarazo un posto de traballo e unha quenda distinta á súa, se existe prescrición do facultativo que atenda o embarazo, sen modificación de categoría nin mingua nos seus dereitos económicos.</p>
<p>Durante a baixa por ILT por embarazo, a traballadora terá dereito a percibi-lo 100% de tódolos seus conceptos salariais.</p>
<p>A traballadora embarazada terá dereito a permisos retribuídos por preparación ó parto, así como elixi-la data das súas vacacións regulamentarias.</p>
<p>Artigo 21º.-Pagas extraordinarias.</p>
<p>Establécense dúas pagas extraordinarias que se denominarán de verán e de Nadal, en contía de salario base máis antigüidade. As ditas pagas percibiranse nas primeiras quincenas de xullo e decembro, respectivamente, xunto con estas pagas aboaranse 15.600 pesetas a tódalas categorías en concepto de bolsa de vacacións.</p>
<p>Así mesmo, establécese unha participación nos beneficios que consistirá no reparto lineal entre tódolos traballadores dunha cantidade equivalente ó 3% do remanente anual obtido no servicio ORA. Este remanente xustificarase mediante as liquidacións presentadas ó concello correspondente ó ano anterior. Esta paga farase efectiva antes do día 31 de marzo de 1996.</p>
<p>Artigo 22º.-Antigüidade.</p>
<p>O persoal afectado polo presente convenio devengará as antigüidades de acordo coas seguintes táboas:</p>
<p>De 3 a 6 anos: 5%.</p>
<p>De 6 a 9 años: 10%.</p>
<p>De 9 a 12 anos: 15%.</p>
<p>De 12 a 15 anos: 20%.</p>
<p>De 15 a 18 años: 25%.</p>
<p>De 18 a 21 años: 34%.</p>
<p>De 21 a 24 años: 48%.</p>
<p>De 24 ou máis anos: 58%.</p>
<p>Artigo 23º.-Quebranto de moeda.</p>
<p>Aboaráselle a cada traballador un 2% sobre cada tarxeta que sexa vendida por el mesmo. O seu devengo realizarase antes de finaliza-lo primeiro e segundo semestre de cada ano.</p>
<p>Capítulo VII</p>
<p>Retribucións</p>
<p>Artigo 24º.-Retribucións.</p>
<p>Acórdase un incremento salarial do 4% aplicable a tódolos conceptos.</p>
<p>A cantidade resultante sumarase ó salario base, excepto o importe da bolsa de vacacións.</p>
<p>Artigo 25º.-Revisión salarial ano 1996.</p>
<p>No caso de que o IPC establecido polo INE o 31 de decembro de 1996 superase o IPC do 31 de decembro de 1995, a diferencia aplicarase á táboa salarial, con efectos retroactivos do 1 de xaneiro de 1996.</p>
<p>Relación de categorías laborais:</p>
<p>-Delegado.</p>
<p>-Subdelegado.</p>
<p>-Técnico de mantemento.</p>
<p>-Conductor de 1ª.</p>
<p>-Administrativo de 1ª.</p>
<p>-Conductor de 2ª.</p>
<p>-Administrativo de 2ª.</p>
<p>-Vixilante auxiliar técnico de matenemento.</p>
<p>-Vixilante ORA.</p>
<p>-Auxiliar administrativo.</p>
<p>-Recepcionista depósito.</p>
<p>TÁBOAS SALARIAIS ANO 1996-OURENSE</p>
<table><tbody><tr><td>Categorías</td><td>Salario bruto
1996</td><td>Salario base</td><td>Pluses en nómina</td></tr>
<tr><td></td></tr>
<tr><td>Antig.</td><td>Incent.</td><td>Activi.</td><td>Transp.</td></tr>
<tr><td></td></tr>
</tbody></table>
<table><tbody><tr><td>Técnico mantenemento</td><td>164.847</td><td>101.487</td><td>10.149</td><td>12.115</td><td>14.666</td><td>26.430</td></tr>
<tr><td></td></tr>
<tr><td>Conductor 1ª</td></tr>
<tr><td>148.848</td><td>101.025</td><td>20.404</td><td>12.753</td><td>14.666</td></tr>
<tr><td>Administrativo 1ª</td></tr>
<tr><td></td></tr>
<tr><td>Conductor 2ª</td></tr>
<tr><td>124.616</td><td>83.808</td><td>19.129</td><td>10.202</td><td>11.477</td></tr>
<tr><td>Administrativo 2ª</td></tr>
<tr><td></td></tr>
<tr><td>Vixilante</td></tr>
<tr><td>Auxiliar</td></tr>
<tr><td>Tec. mantemento</td><td>123.831</td><td>78.032</td><td>7.803</td><td>17.810</td><td>9.499</td><td>10.687</td></tr>
<tr><td></td></tr>
<tr><td>Vixilante ORA</td><td>115.040</td><td>79.193</td><td>7.919</td><td>12.802</td><td>2.373</td><td>12.753</td></tr>
<tr><td></td></tr>
<tr><td>Auxiliar administrativo</td><td>111.081</td><td>79.193</td><td>3.960</td><td>12.802</td><td>2.373</td><td>12.753</td></tr>
<tr><td></td></tr>
<tr><td>Recepcionista depósito</td><td>107.121</td><td>79.193</td><td>12.802</td><td>2.373</td><td>12.753</td></tr>
<tr><td></td></tr></tbody></table>
<p>Bolsa de vacacións: 15.600 (2 pagas extras).</p>
<p>RETRIBUCIÓNS BRUTAS ANUAIS/1996</p>
<p>Técnico mantemento (2 trienios) 2.232.636</p>
<p>Conductor 1ª</p>
<p>(sen antigüidade) 2.019.426</p>
<p>Administrativo 1ª</p>
<p>Conductor 2ª</p>
<p>(sen antigüidade) 1.694.208</p>
<p>Administrativo 2ª</p>
<p>Vixilante auxiliar</p>
<p>Técnico mantemento (2 trienios) 1.688.842</p>
<p>Vixilante ORA (2 trienios) 1.585.904</p>
<p>Auxiliar administrativo (1 trienio) 1.530.478</p>
<p>Recepcionista depósito (sen antigüidade) 1.475.038</p>
<p>6668</p>

