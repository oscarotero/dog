---
date: '2022-03-31'
id: G0598-220322-0001
page: 20793
number: 63
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de marzo de 2022 pola que se modifica a autorización do CPR
  Plurilingüe Las Acacias-Montecastelo, de Vigo.
range: Orde
url: >-
  https://www.xunta.gal/dog/Publicados/2022/20220331/AnuncioG0598-220322-0001_gl.html
---
<p>A representación da titularidade do centro privado (CPR) Plurilingüe Las Acacias-Montecastelo, de Vigo, solicita a modificación da autorización para impartir o ciclo formativo de grao medio Sistemas Microinformáticos e Redes, o CM Instalacións Eléctricas e Automáticas e o ciclo formativo de grao superior (CS) Automatización e Robótica Industrial, na modalidade semipresencial e a distancia do réxime para persoas adultas.</p>
    <p>Conforme a Orde do 5 de febreiro de 2019, publicada no Diario Oficial de Galicia do 22 de febreiro, o centro conta con autorización para impartir os ciclos solicitados na modalidade presencial, réxime ordinario.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Modificar a autorización do centro para impartir, na modalidade semipresencial e a distancia do réxime para persoas adultas, as ensinanzas do CM Sistemas Microinformáticos e Redes, o CM Instalacións Eléctricas e Automáticas e o CS Automatización e Robótica Industrial; o centro queda configurado como se detalla a seguir:</p>
    <p>Denominación xenérica: Centro privado (CPR) plurilingüe.</p>
    <p>Denominación específica: Las Acacias-Montecastelo.</p>
    <p>Código: 36025037.</p>
    <p>Enderezo: rúa Doctor Paz Pardo, 84.</p>
    <p>Localidade: Vigo.</p>
    <p>Concello: Vigo.</p>
    <p>Código postal: 36214.</p>
    <p>Provincia: Pontevedra.</p>
    <p>Titular: Fomento de Centros de Enseñanza, S.A. </p>
    <p>Composición resultante:</p>
    <p>Educación infantil: 9 unidades.</p>
    <p>Educación primaria: 18 unidades. </p>
    <p>Educación secundaria obrigatoria: 12 unidades.</p>
    <p>Bacharelato: 8 unidades das modalidades de Ciencias, e de Humanidades e Ciencias Sociais.</p>
    <p>Formación profesional:</p>
    <p>a) Modalidade presencial, réxime ordinario:</p>
    <p>• 1 CM Sistemas Microinformáticos e Redes (2 unidades, 30 postos escolares cada unha).</p>
    <p>• 1 CM Instalacións Eléctricas e Automáticas (2 unidades, 30 postos escolares cada unha). </p>
    <p>• 1 CS Automatización e Robótica Industrial (2 unidades, 30 postos escolares cada unha).</p>
    <p>• 1 CS Desenvolvemento de Aplicacións Multiplataforma (2 unidades, 30 postos escolares cada unha).</p>
    <p>• 1 CS Desenvolvemento de Aplicacións Web (2 unidades, 30 postos escolares cada unha).</p>
    <p>b) Modalidade semipresencial e/ou a distancia, réxime para persoas adultas:</p>
    <p>• 1 CM Sistemas Microinformáticos e Redes.</p>
    <p>• 1 CM Instalacións Eléctricas e Automáticas. </p>
    <p>• 1 CS Automatización e Robótica Industrial.</p>
    <p>• 1 CS Desenvolvemento de Aplicacións Multiplataforma.</p>
    <p>• 1 CS Desenvolvemento de Aplicacións Web.</p>
    <p>Artigo 2. Ordenación académica</p>
    <p>1. Ás ensinanzas autorizadas no artigo 1 desta orde aplicaráselles, en canto sexa adecuado á súa natureza, o previsto na Orde do 5 de novembro de 2010 pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial.</p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a titoría colectiva terá carácter presencial, coa intervención directa do profesorado nas instalacións do centro docente e, conforme o artigo 12 da mencionada Orde do 5 de novembro de 2010, as horas semanais de dedicación á titoría colectiva para a realización por parte do alumnado das actividades programadas non poderá ser inferior ao enteiro igual ou inmediatamente superior ao 25 % das horas semanais que se establezan para cada módulo profesional. </p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, para o cal utilizará os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p> A avaliación da aprendizaxe do alumnado será continua, a través das actividades que se programen, e harmonizarase con probas presenciais teórico-prácticas para cada avaliación parcial, de carácter obrigatorio para o alumnado e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo, realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado.</p>
    <p>Artigo 3. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos ditos ciclos, así como o equipamento.</p>
    <p>Artigo 4. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando se deba modificar calquera dos datos que sinala esta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de marzo de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

