---
date: '2002-06-21'
id: BF3E
page: 9
number: 119
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 17 de xuño de 2002, do tribunal designado para xulga-lo proceso
  selectivo para o acceso ó corpo facultativo superior da Xunta de Galicia
  (grupo A), escala enxeñeiros de telecomunicacións, pola que se fai pública a
  data, a hora e o lugar de realización do primeiro exercicio da fase de
  oposición.
range: Resolución
url: 'https://www.xunta.gal/dog/Publicados/2002/20020621/AnuncioBF3E_gl.html'
---
<p>En sesión que tivo lugar o día 17 de xuño de 2002, o tribunal designado pola Orde do 25 de abril de 2002 para xulga-lo proceso selectivo para o ingreso no corpo facultativo superior da Xunta de Galicia (grupo A), escala enxeñeiros de telecomunicacións, convocado pola Orde do 8 de outubro de 2001, acordou, de conformidade co disposto na base III.10 da convocatoria, que o primeiro exercicio da fase de oposición se realizará o día 21 de xullo de 2002, na aula nº 6 da Escola Galega de Administración Pública; rúa de Madrid nº 2-4, de Santiago de Compostela, en chamamento único.</p>
<p>A realización do exercicio comezará ás 9.30 horas, e deberán estar alí presentes os opositores ás 9 horas.</p>
<p>Os aspirantes deberán ir provistos de DNI ou documento fidedigno acreditativo da súa identidade, ó xuízo do tribunal, lapis do nº 2 e goma de borrar.</p>
<p>Santiago de Compostela, 17 de xuño de 2002.</p>
<p>José Manuel González González</p>
<p>Presidente de tribunal</p>

