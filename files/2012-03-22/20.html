---
date: '2012-03-22'
id: G2358-010312-12851
page: 10082
number: 57
agency: Xulgado do Social número 1  de Lugo
section: V. Administración de xustiza.
title: EDICTO (134/2010).
range: Edicto
url: >-
  https://www.xunta.gal/dog/Publicados/2012/20120322/AnuncioG2358-010312-12851_gl.html
---
<p>Neste Xulgado do Social número 1 tramítase execución de títulos xudiciais 134/2010, por instancia de Ramón Méndez López, contra Miguel Ángel Pedre Díaz, na cal, por resolución desta data, se acordou sacar a poxa pública o ben que máis abaixo se dirá, sinalándose para que teña lugar no próximo día 6 de xuño de 2012, ás dez horas, coas condicións seguintes:</p>
    <p>Primeira. Os licitadores, a excepción do executante, para tomar parte na poxa, deberán presentar xustificante acreditativo de ter depositado na conta de depósitos e consignacións deste tribunal, ou de ter prestado aval bancario, polo 20 por 100 do valor de taxación dos bens obxecto da poxa, facendo constar, se é o caso, se se fai en nome de terceiro.</p>
    <p>Segunda. Poderán facerse ofertas por escrito en sobre pechado, desde o anuncio da poxa ata a súa realización, facendo o depósito a que se fixo mención anteriormente.</p>
    <p>Terceira. Poderá facerse ofertas superiores ao 50 por 100 da taxación, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>Cuarta. Non se poderá proceder á inmediata aprobación do remate se a cantidade ofrecida non superar o 50 por 100 do valor de taxación ou, sendo inferior, non cubrir, polo menos a cantidade pola que se despachou execución, incluíndo a previsión para xuros e custas.</p>
    <p>Quinta. Unicamente o executante ou os responsables legais solidarios ou subsidiarios poderán concorrer reservando para si a facultade de ceder o remate a un terceiro, podendo tomar parte na poxa, só cando existan licitadores, mellorando as ofertas que se fixeren.</p>
    <p>Sexta. En caso de que a poxa quede deserta, só o executante ou, no seu defecto, os responsables legais solidarios ou subsidiarios terán o dereito a adxudicarse o ben polo 30 por 100 da súa taxación.</p>
    <p>Sétima. Para o suposto en que a notificación da sinalización ao executado resultar negativa por encontrarse en ignorado paradoiro, sirva este de notificación edictal.</p>
    <p>Ben que se saca a poxa: o vehículo matrícula Camión IVECO, modelo AS260548YPT, matrícula 5889DVM, número de bastidor WJME2NUH004304525.</p>
    <p>Valoración: 18.000 euros.</p>
    <p>Lugo, 24 de febreiro de 2012.</p>
    <footer><p>O secretario xudicial</p></footer>

