---
date: '2012-03-22'
id: G2344-020312-12906
page: 10076
number: 57
agency: Xulgado do Social número 1 da Coruña
section: V. Administración de xustiza.
title: EDICTO (982/2011).
range: Edicto
url: >-
  https://www.xunta.gal/dog/Publicados/2012/20120322/AnuncioG2344-020312-12906_gl.html
---
<p>Número autos: despedimento obxectivo individual 982/2011.</p>
    <p>Demandante: Joaquim Ferreira Monteiro.</p>
    <p>Avogada: Pilar Fernández González.</p>
    <p>Procuradora: María Irene Cabrera Rodríguez.</p>
    <p>Demandados: Técnica Instalaciones Coruña, S.L.</p>
    <p>Eu, Eduardo José Castaño Barreiro, secretario xudicial do Xulgado do Social número 1 da Coruña, fago saber que no procedemento de despedimento obxectivo individual 982/2011 deste xulgado do social, seguido por instancia de Joaquim Ferreira Monteiro contra a empresa Técnica Instalaciones Coruña, S.L, sobre despedimento, se ditou a seguinte resolución, cuxa parte dispositiva se xunta:</p>
    <p>«Resolvo que debo estimar e estimo integramente a demanda formulada por Joaquim Ferreira Monteiro, con NIE: X-7477263-D, contra a empresa Técnica Instalaciones Coruña, S.L., e cualifico como improcedente o despedimento con data do 20 de xullo de 2011, e ante a imposibilidade de readmisión, declaro extinguida a relación laboral do demandante coa empresa demandada, con efectos na data de hoxe, día 25 de xaneiro de 2012, e condeno a dita empresa a se ater a tal declaración, e a que lle aboe ao traballador as seguintes cantidades:</p>
    <table>
     <tbody>
      <tr>
       <td>Indemnización</td>
       <td>Salarios de trámite 21.7.2011/25.1.2012</td>
      </tr>
      <tr>
       <td>12.387,37 € (243,75 días* 50,82 €/día)</td>
       <td>9.604,98 €</td>
      </tr>
     </tbody>
    </table>
    <p>Notifíqueselles esta sentenza ás partes e fágaselles saber que non é firme e que contra ela cabe interpor recurso de suplicación para ante a Sala do Social do Tribunal Superior de Xustiza de Galicia, que se anunciará por escrito ou comparecencia perante este xulgado no prazo de cinco días contados a partir do seguinte ao da súa notificación. De ser recorrente a empresa demandada deberá acreditar, mediante a exhibición perante este xulgado, o xustificante acreditativo de ter depositado a cantidade obxecto de condena (clave de ingreso 1531-60) na conta deste xulgado aberta en Banesto; poderase substituír a consignación en metálico polo aseguramento mediante aval bancario, no cal se fará constar a responsabilidade solidaria do avalista. Deberase acreditar tamén na indicada conta (clave de ingreso 1531-34) a consignación da suma de 300 euros preceptivos para interpor recurso. Sen este cumprimento non se terá por anunciado o recurso.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Técnica Instalaciones Coruña, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 1 de marzo de 2012.</p>
    <footer><p>O secretario xudicial</p></footer>

