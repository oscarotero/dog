---
date: '2012-03-22'
id: G2358-010312-12854
page: 10078
number: 57
agency: Xulgado do Social número 1  de Lugo
section: V. Administración de xustiza.
title: EDICTO (170/2010).
range: Edicto
url: >-
  https://www.xunta.gal/dog/Publicados/2012/20120322/AnuncioG2358-010312-12854_gl.html
---
<p>Neste Xulgado do Social número 1 tramítase execución de títulos xudiciais 170/2010, por instancia de Juan José Fernández Vázquez, contra José Latas López, Mónica Castro López e Canalones Laca, C.B., con domicilio en Illas Cíes, 31, 2.º, Lugo, no cal, por resolución desta data, se acordou sacar a poxa pública do ben que se dirá, sinalándose para que teña lugar no próximo día 4 de maio de 2012 ás dez horas, coas condicións seguintes:</p>
    <p>Primeira. Os licitadores, a excepción do executante, para tomaren parte na poxa, deberán presentar xustificante acreditativo de ter depositado na conta de depósitos e consignacións deste tribunal, ou de teren prestado aval bancario, polo 20 por cento do valor de taxación dos bens obxecto da poxa, facendo constar, se é o caso, se se fai en nome de terceiro.</p>
    <p>Segunda. Poderanse facer ofertas por escrito en sobre pechado, desde o anuncio da poxa ata a súa realización, facéndose o depósito a que se fixo mención anteriormente.</p>
    <p>Terceira. Poderanse facer ofertas superiores ao 50 por cento da taxación, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>Cuarta. Non se poderá proceder á inmediata aprobación do remate se a cantidade ofrecida non superar o 50 por cento do valor de taxación ou, sendo inferior, non cubrir, polo menos a cantidade pola que se despachou execución, incluíndo a previsión para xuros e custas.</p>
    <p>Quinta. Unicamente o executante ou os responsables legais solidarios ou subsidiarios poderán concorrer reservando a facultade de ceder o remate a un terceiro, podendo tomar parte na poxa só cando existan licitadores, mellorando as ofertas que se fixeren.</p>
    <p>Sexta. En caso de que a poxa quede deserta, só o executante ou, no seu defecto, os responsables legais solidarios ou subsidiarios, terán o dereito a se adxudicaren o ben polo 30 por cento da súa taxación.</p>
    <p>Sétima. Para o suposto en que a notificación da sinalización ao executado resultar negativa por encontrarse en ignorado paradoiro, sirva o presente de notificación edictal.</p>
    <p>Ben que se saca a poxa e valor:</p>
    <p>Vehículo matrícula 2123CCH.</p>
    <p>Número de bastidor WDC1631131X742479.</p>
    <p>Marca Mercedes.</p>
    <p>Modelo ML 270 CDI.</p>
    <p>Taxado en 16.000 euros.</p>
    <p>Dado en Lugo o 3 de febreiro de 2012.</p>
    <footer><p>O secretario xudicial</p></footer>

