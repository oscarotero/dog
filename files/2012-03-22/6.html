---
date: '2012-03-22'
id: CA01-090312-13284
page: 10060
number: 57
agency: Consellería de Facenda
section: IV. Oposicións e concursos.
title: >-
  RESOLUCIÓN do 6 de marzo de 2012, da Dirección Xeral da Función Pública, pola
  que se emprazan os interesados no recurso contencioso-administrativo P.A.
  798/2011, interposto por María Mercedes Robles Gómez.
range: Resolución
url: >-
  https://www.xunta.gal/dog/Publicados/2012/20120322/AnuncioCA01-090312-13284_gl.html
---
<p>A Dirección Xeral da Función Pública recibiu do Xulgado do Contencioso- Administrativo número 1 de Santiago de Compostela providencia pola que se admite a trámite o recurso contencioso-administrativo P.A. 798/2011, interposto por María Mercedes Robles Gómez, contra a Resolución da conselleira de Facenda, do 16 de setembro de 2011, pola que se desestima o recurso de alzada interposto contra a Resolución do 6 de maio de 2011, do tribunal designado para cualificar o proceso selectivo para o ingreso na categoría 041 (técnico/a ambiental) do grupo II de persoal laboral fixo da Xunta de Galicia, convocado pola Orde do 10 de febreiro de 2009 (DOG n.º 37, do 23 de febreiro).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 1 de Santiago de Compostela no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 6 de marzo de 2012.</p>
    <footer><p>José María Barreiro Díaz<br>Director xeral da Función Pública</p></footer>

