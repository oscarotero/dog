---
date: '1996-04-25'
id: E64A
page: 3
number: 81
agency: CONSELLERÍA DE CULTURA
section: VI. ANUNCIOS
title: >-
  Resolución do 17 de abril de 1996 pola que se anuncian, polo sistema de
  concurso aberto, trámite de urxencia, as seguintes contratacións: adquisición
  dunha montaxe eléctrica para bobinas de longametraxe; alugueiro e montaxe de
  casetas nas feiras culturais de Galicia e impresión da revista O Correo da
  Unesco.
range: Resolución
url: 'https://www.xunta.gal/dog/Publicados/1996/19960425/AnuncioE64A_gl.html'
---
<p>Esta Consellería de Cultura, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, as contratacións que se citan:</p>
<p>-Adquisición dunha montaxe eléctrica para bobinas de longametraxe:</p>
<p>Orzamento de licitación: 2.500.000 ptas. (dous millóns cincocentas mil pesetas) IVE incluído.</p>
<p>Prazo de execución: un (1) mes.</p>
<p>Clasificación requirida: non se esixe.</p>
<p>Fianza provisional: non se esixe.</p>
<p>-Alugueiro e montaxe de casetas nas feiras culturais de Galicia:</p>
<p>Orzamento de licitación. 17.000.000 de ptas. (dezasete millóns de pesetas) IVE incluído.</p>
<p>Prazo de execución: tres meses e medio (3,5).</p>
<p>Clasificación requirida: grupo III, subgrupo 8, categoría C.</p>
<p>Fianza provisional: non se esixe.</p>
<p>-Impresión da revista O Correo da Unesco:</p>
<p>Orzamento de licitación: 10.800.000 ptas. (dez millóns oitocentas mil pesetas), IVE incluído.</p>
<p>Prazo de execución: doce (12) meses.</p>
<p>Clasificación requirida: non se esixe.</p>
<p>Fianza provisional: 216.000 ptas. (duascentas dezaseis mil pesetas).</p>
<p>Exposición de pregos: o prego de características técnicas e o prego de cláusulas administrativas estarán de manifesto no Servicio de Obras e Contratación da Consellería de Cultura, e nas delegacións provinciais durante o prazo de presentación de proposicións, das 10 ás 14 horas.</p>
<p>Prazo de presentación de proposicións: será de 13 días naturais contados a partir da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Os licitadores que opten a máis dunha contratación deberán presentar toda a documentación para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta dos adxudicatarios.</p>
<p>Santiago de Compostela, 17 de abril de 1996.</p>
<p>Rubén Víctor Lois Calviño</p>
<p>Secretario xeral da Consellería de Cultura</p>
<p>9602686</p>

