---
date: '1996-04-25'
id: E69E
page: 3
number: 81
agency: CONCELLO DE NIGRÁN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960425/AnuncioE69E_gl.html'
---
<p>O Concello de Nigrán, en sesión plenaria celebrada o pasado día vinteseis de xaneiro de mil novecentos noventa e seis, aprobou as seguintes:</p>
<p>Bases xerais das convocatorias para cubrir prazas de funcionarios e persoal laboral fixo.</p>
<p>1. Obxecto das convocatorias. Será a provisión das prazas funcionarios pertencentes ás escalas, subescalas, clases e grupos de titulación, ou de persoal laboral fixo que se detallen nas bases específicas.</p>
<p>2. O sistema selectivo. Será o que se determine nas bases específicas correspondentes.</p>
<p>3. Requisitos dos aspirantes. Para seren admitidos á realización das probas selectivas, os aspirantes deberán reuni-los seguintes requisitos:</p>
<p>a) Ser español, sen prexuízo do previsto na Lei 17/1993, do 23 de decembro.</p>
<p>b) Ter 18 anos de idade e non exceder de 55 na data na que finalice o prazo de presentación de solicitudes, excepto que por disposición legal ou regulamentaria se estableza unha idade de xubilación distinta dos 65 anos ou unha idade máxima determinada para o ingreso.</p>
<p>c) Posuí-lo título que se fixe nas bases específicas ou poder obtelo antes de que finalice o prazo de presentación de instancias.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>e) Non estar separado mediante expediente disciplinario do servicio do Estado, comunidades autónomas ou Administración local, nin encontrarse inhabilitado para o exercicio das funcións públicas.</p>
<p>No caso de funcionarios, os aspirantes que concorran pola quenda de promoción interna deberán ter unha antigüidade de, polo menos, dous anos no corpo ou escala á que pertenzan e reuni-los demais requisitos esixidos na convocatoria.</p>
<p>Tódolos aspirantes enumerados nestas bases deberán posuírse o día de finalización do prazo de presentación de solicitudes e mantelos ata o momento do nomeamento ou da formalización do contrato.</p>
<p>4. Solicitudes. As instancias polas que se solicita tomar parte no proceso selectivo, nas que os aspirantes manifestarán que reúnan tódalas condicións e requisitos esixidos na base III, dirixiranse ó alcalde-presidente da corporación e presentaranse no rexistro xeral deste concello ou por medio das demais formas previstas na lexislación reguladora do procedemento administrativo, dentro do prazo de vinte días naturais contados a partir do seguinte ó da publicación do último anuncio da convocatoria no Boletín Oficial del Estado ou Diario Oficial de Galicia.</p>
<p>Cando o sistema selectivo sexa o de concurso ou concurso-oposición, os aspirantes deberán presentar xunto coa solicitude e, en todo caso, antes da finalización do prazo de presentación de instancias, a documentación, en orixinal ou copia auténtica, acreditativa dos méritos que aleguen, dos establecidos no correspondente baremo.</p>
<p>Á solicitude unirase carta de pagamento, acreditativa do ingreso na tesourería municipal deste concello da cantidade seguinte en concepto de dereitos de exame:</p>
<p>Postos dos grupos A e B ou asimilados: 2.500 ptas.</p>
<p>Postos dos grupos C, D e E ou asimilados: 1.500 ptas.</p>
<p>Se o pagamento se fai por outros medios admitidos, como xiro postal ou telegráfico, os solicitantes acompañarán á súa instancia copia do xustificante.</p>
<p>5. Admisión. Expirado o prazo de presentación de instancias, o alcalde-presidente deste concello dictará resolución pola que se declara aprobada a lista de admitidos e excluídos, a designación do tribunal cualificador e a orde de actuación dos aspirantes, así como o lugar e data de comezo das probas ou exercicios, o que se publicará no BOP de Pontevedra e no taboleiro de anuncios da Casa do Concello, cun prazo de dez días hábiles para emendas.</p>
<p>A publicación da antedita resolución no BOP será determinante dos prazos para efectos de posibles impugnacións, recusacións ou recursos.</p>
<p>6. Tribunais cualificadores. Salvo que as bases específicas dispoñan outra cousa por aplicación dunha norma que así o estableza, os tribunais cualificadores estarán integrados polos seguintes membros:</p>
<p>A) Prazas de funcionarios:</p>
<p>Presidente: o da corporación o membro desta en quen delegue.</p>
<p>Vocais:</p>
<p>-Un representante designado pola Comunidade Autónoma.</p>
<p>-Un delegado de persoal.</p>
<p>-Un funcionario con responsabilidade na área á que pertenza o posto.</p>
<p>-Un técnico ou especialista na materia, preferentemente funcionario da corporación.</p>
<p>Secretario: o da corporación ou funcionario en quen delegue.</p>
<p>B) Prazas de persoal laboral fixo:</p>
<p>Presidente: o da corporación ou membro en quen delegue.</p>
<p>Vocais:</p>
<p>-Un, designado pola representación dos traballadores.</p>
<p>-Un concelleiro da oposición.</p>
<p>-Dous técnicos ou especialistas na materia, designados, preferentemente entre persoal do concello.</p>
<p>Secretario: o da corporación ou funcionario en quen delegue.</p>
<p>C) Normas comúns:</p>
<p>O tribunal quedará integrado, ademais, polos suplentes respectivos.</p>
<p>Os vocais do tribunal deberán posuír titulación igual ou superior á vista esixida para o acceso ás prazas convocadas. No caso de que ningún delegado de persoal posúa a titulación necesaria, os delegados de persoal designarán a un funcionario de carreira que cumpra a dita condición.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes, indistintamente.</p>
<p>Os membros do tribunal deberán absterse de forma parte do mesmo cando concorra algunha das circunstancias previstas no artigo 28 da Lei de réxime xurídico das administracións públicas e do procedemento administrativo común. Os aspirantes, de se-lo caso, poderán recusa-los membros do tribunal cando se dean as mencionadas circunstancias.</p>
<p>O tribunal podera dispoñer, cando resulte necesario, a incorporación ós seus traballos especialistas, limitándose os ditos asesores a prestala súa colaboración técnica.</p>
<p>As indemnizacións por asistencias dos membros do tribunal efectuaranse segundo o disposto na normativa correspondente.</p>
<p>O tribunal, ou no seu defecto o presidente deste, designará a dous concelleiros, un deles da oposición, que poderán ser presentes nas actuacións do tribunal, con voz e sen voto.</p>
<p>7. Comezo e desenvolvemento das probas. A data, lugar e hora para o comezo das probas, será a que figure no anuncio que se publicará no BOP e no</p>
<p>taboleiro de edictos da Casa do Concello xunto coa designación do tribunal e a relación de admitidos e excluídos.</p>
<p>O tribunal poderá convocalos aspirantes para a lectura, en sesión pública, dos exercicios escritos.</p>
<p>Unha vez iniciados os procesos selectivos, os sucesivos anuncios da celebración das restantes probas e o seu resultado, así como a lista final de aprobados, publicarase no taboleiro de anuncios da Casa do Concello.</p>
<p>8. Exercicios, méritos e sistema de cualificación. Son os que se detallen para cada caso nas bases específicas. A puntuación de cada aspirante nas distintas probas será o resultado da media artimética das puntuacións outorgadas polos membros do tribunal.</p>
<p>Nos casos de concurso-oposición ou concurso determinaranse nas bases específicas os méritos e a súa correspondente valoración.</p>
<p>A fase de concurso, e a publicación do seu resultado, será previa ó inicio da oposición e non terá carácter eliminatorio, nin poderá terse en conta para supera-las probas da fase de oposición.</p>
<p>9. Proposta de nomemamento ou contratación. Terminada a cualificación dos aspirantes, o tribunal publicará a relación dos propostos por orde de puntuación final, e non poderán estes supera-lo número de prazass convocadas. A dita proposta elevarase á presidencia da corporación para que dicte as resolucións pertinentes.</p>
<p>Nas bases específicas poderá considerarse un período de prácticas ou curso selectivo.</p>
<p>10. Achega de documentos. Os aspirantes propostos para ocupa-las prazas convocadas presentarán dentro do prazo de 20 días naturais, contados a partir da publicación da lista de aprobados, os documentos acreditativos das condicións de capacidade e demais requisitos esixidos na base III da convocatoria.</p>
<p>Os que no prazo indicado, e salvo en casos de forza maior, non presenten a documentación citada, non poderán ser contratados, e quedar anuladas tódalas súas actuacións, sen prexuízo da responsabilidade na que puidesen incorrer por falsidade na súa instancia.</p>
<p>Os que teñan a condición de persoal ó servicio das administracións públicas non precisarán xustifica-las condicións e requisitos xa acreditados para obte-la súa condición, debendo presentar unicamente, certificación do organismo do que dependan, acreditando súa condición e demais circunstancias que consten no seu expediente.</p>
<p>11. Nomeamento e toma de posesión, ou contratación. Unha vez aprobadada a proposta, presentada a documentación e superado no caso dos funcionarios, o período de prácticas ou curso selectivo, se así estivera previsto, os aspirantes propostos serán nomeados funcionarios de carreira ou serán contratos laboralmente, segundo o caso, se a documentación</p>
<p>presentada está conforme co que determina a base III da convocatoria, debendo tomar posesión do cargo ou suscribi-lo correspondente contrato no prazo dun mes, contado a partir do día seguinte ó da notificación da aprobación da proposta.</p>
<p>Quen non tome posesión ou non subscriba o contrato dentro do referido prazo, sen causa xustificada, perderá o dereito a acceder ó posto de traballo.</p>
<p>12. Incidencias. A convocatoria, as súas bases, e cantos actos administrativos destas se deriven, e da actuación do tribunal, poderán ser impugnados polos interesados, nos casos, termos, e forma previstos na Lei de réxime xurídico das administracións públicas e do procedemento administrativo común.</p>
<p>O tribunal queda facultado para resolve-las dúbidas que se presenten, e toma-los acordos necesarios para a boa orde do proceso selectivo.</p>
<p>13. Dereito supletorio. En todo o non previsto por estas bases haberá que aterse disposto no Real decreto 896/1991, do 7 de xuño, no Regulamento de ingreso do persoal ó servicio da Administración do Estado e no de selección de persoal da Administración da Comunidade Autónoma de Galicia, e demais lexislación aplicable por razón da materia.</p>
<p>Nigrán, 12 de marzo de 1996.</p>
<p>José Villar Pereira</p>
<p>Alcalde</p>
<p>9603051</p>

