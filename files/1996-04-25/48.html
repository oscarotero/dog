---
date: '1996-04-25'
id: E66E
page: 3
number: 81
agency: UNIVERSIDADE DE VIGO
section: VI. ANUNCIOS
title: >-
  Resolución do 1 de marzo de 1996 pola que se anuncia concurso público,
  procedemento aberto, para a contratación da subministración dun analizador de
  espectros.
range: Resolución
url: 'https://www.xunta.gal/dog/Publicados/1996/19960425/AnuncioE66E_gl.html'
---
<p>O órgano de contratación, unha vez cumpridos os trámites administrativos correspondentes, resolveu anunciar mediante procedemento aberto o seguinte concurso público para a adxudicación da subministración que a continuación se relaciona:</p>
<p>Obxecto: analizador de espectros (expediente nº 11/1996).</p>
<p>Orzamento de licitación e prazo máximo de entrega: 2.906.392 ptas., IVE incluído. Un mes.</p>
<p>Licitadores: persoas físicas ou xurídicas que reúnan os requisitos esixidos nos pregos de cláusulas administrativas particulares.</p>
<p>Garantías: as sinaladas nos pregos de cláusulas administrativas particulares.</p>
<p>Prego de cláusulas: tódolos interesados poderán consultar ou recolle-los pregos no Servicio de Xestión Económica e Contratación da Universidade de Vigo, r/ Oporto, 1-2 andar, C.P. 36201 Vigo (Pontevedra) de 9 a 14 horas de luns a venres.</p>
<p>Lugar de presentación de ofertas: as propostas presentaranse no rexistro xeral da Universidade de Vigo, r/ Oporto 1, planta baixa, C.P. 36201 Vigo (Pontevedra) de 9 a 14 horas de luns a venres.</p>
<p>Prazo de presentación: o prazo para a recepción das ofertas comezará o día seguinte ó da publicación da presente resolución no DOG e rematará o vixésimo sexto día natural ás 14 horas.</p>
<p>Apertura de ofertas: terá lugar na sala de xuntas do rectorado, r/ Oporto nº 1, Vigo (Pontevedra) ás trece horas do terceiro día hábil seguinte ó da data de remate do prazo de presentación de ofertas (no caso de cadrar en sábado terá lugar o luns seguinte).</p>
<p>Acreditación da solvencia económica, financeira e técnica polos licitadores:</p>
<p>-Solvencia económica e financeira: poderase acreditar por calquera dos medios a que se refire o artigo 16 da Lei 13/1995, do 18 de maio.</p>
<p>-Solvencia técnica: mostras, descricións e fotografía dos productos que se van subministrar. Relación das principais subministracións efectuadas durante os tres últimos anos, indicándose o seu importe, datas e os destinatarios públicos ou privados, incorporando os correspondentes certificados sobre elas.</p>
<p>Información adicional: o prazo mínimo de garantía dos bens que se van subministrar fíxase nun ano, contado desde a súa recepción.</p>
<p>Non se admitirán variantes ou alternativas.</p>
<p>O importe deste anuncio correrá a cargo do/s adxudicatario/s.</p>
<p>Vigo, 1 de marzo de 1996.</p>
<p>P.D. (R. 18-10-1995)</p>
<p>José Pose Blanco</p>
<p>Vicerrector de Economía</p>
<p>3046</p>

