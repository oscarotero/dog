---
date: '1996-04-25'
id: E5D6
page: 3
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de marzo de 1996, da Delegación Provincial de Pontevedra, pola
  que se dispón a inscrición no rexistro e publicación no Diario Oficial de
  Galicia do convenio colectivo da empresa Droga Salgado, S.A.
range: Resolución
url: 'https://www.xunta.gal/dog/Publicados/1996/19960425/AnuncioE5D6_gl.html'
---
<p>Visto o expediente do convenio colectivo para a empresa Droga Salgado, S.A., que tivo entrada nesta delegación provincial o día 6-3-1996, subscrito en representación da parte económica por unha representación da empresa, e da parte social, polos delegados de persoal, con data do 17-2-1996, de conformidade co disposto co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación da Consellería de Xustiza, Interior e Relacións Laborais da provincial de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta</p>
<p>delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación, no BOP e no Diario Oficial de Galicia(DOG).</p>
<p>Vigo, 8 de marzo de 1996.</p>
<p>Antonio Coello Bufill</p>
<p>Delegado provincial da Consellería de Xustiza, Interior e Relacións Laborais</p>
<p>Convenio da empresa Droga Salgado, S.A.</p>
<p>Artigo 1º.-Ámbito.</p>
<p>O presente convenio afecta en todo o seu contido normativo á empresa Droga Salgado, S.A., que ten o seu domicilio en Vilagarcía de Arousa, e a todo o persoal que está a presta-los seus servicios nela, así como ós que se incorporen despois. O seu posto de traballo poderá variar segundo as circunstancias e necesidades da empresa, sen que varíen por ela as condicións estipuladas.</p>
<p>Artigo 2º.-Vixencia.</p>
<p>As cláusulas deste convenio terán unha duración dun ano e entrarán en vigor o 1 de xaneiro de 1996, ata o 31 de decembro de 1996, con independencia da súa publicación no BOP, prorrogándose tacitamente en períodos anuais, se non é denunciado por calquera das partes, de acordo coas normas vixentes.</p>
<p>Artigo 3º.-Condicións máis beneficiosas.</p>
<p>Respectaranse a título individual as condicións de traballo superiores ás establecidas no presente convenio, consideradas no seu conxunto e cómputo anual. Tal garantía será exclusivamente de carácter persoal, sen que se poida entender vinculada ó posto de traballo, categorías profesionais e outras circunstancias, polo que o persoal de novo ingreso non poderá alegar ó seu favor condicións máis beneficiosas das que desfrutasen os traballadores que anteriormente ocupasen os postos de traballo a que sexan destinados ou promovidos.</p>
<p>Artigo 4º.-Xornada de traballo.</p>
<p>A xornada de traballo será de corenta horas semanais, segundo establece o Estatuto dos traballadores, repartidas na forma máis idónea para a empresa e os traballadores, entendendo sempre o interese destes e a productividade da empresa.</p>
<p>Artigo 5º.-Vacacións.</p>
<p>Tódolos traballadores desfrutarán dunhas vacacións retribuídas conforme as seguintes condicións:</p>
<p>a) Terán unha duración de 30 días naturais.</p>
<p>b) As vacacións desfrutaranse cando conveña, segundo as condicións da empresa, aínda que a empresa lles exporá con tempo ós seus traballadores como as han de desfrutar no ano próximo, segundo o criterio e necesidades da empresa e dos traba</p>
<p>lladores, e non poderán ser nunca nos meses de verán.</p>
<p>c) Cando o traballador cese no curso do ano, terá dereito á parte poporcional de vacacións a razón do tempo traballado.</p>
<p>Artigo 6º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Por casamento do traballador.</p>
<p>b) Por morte ou enterro do cónxuxe, ascedentes ou descendentes.</p>
<p>c) Por enfermidade grave do cónxuxe, fillos ou parto da esposa.</p>
<p>A duración destas licencias será de quince días para o casamento e ata tres días nos demais casos. En casos excepcionais poderánselles conceder licencias máis prolongadas, se estas se solicitan debidamente á dirección con causas moi xustificadas.</p>
<p>Artigo 7º.-Pagas extraordinarias.</p>
<p>O persoal da empresa percibirá dúas pagas extraordinarias, consistentes nunha mensualidade do soldo base e antigüidade, nos meses de xullo e decembro.</p>
<p>Artigo 8º.-Pagamento de beneficios.</p>
<p>O persoal da empresa percibirá durante o mes de marzo, en concepto de paga de beneficios do ano anterior, o importe dunha paga mensual completa correspondente ó dito ano.</p>
<p>Artigo 9º.-Servicio militar.</p>
<p>O persoal comprendido no presente convenio ten dereito a que se lle respecte o seu posto de traballo durante o tempo en que dure o servicio militar. Así mesmo, o persoal que leve dous anos prestando servicios na empresa, cando se incorpore ó servicio militar, ten dereito a percibir como se estivese presente no traballo o importe das gratificacións extraordinarias fixas de xullo e decembro.</p>
<p>Artigo 10º.-Roupa de traballo.</p>
<p>A empresa estará obrigada a lles facilitar ós seus empregados a roupa de traballo necesaria para cada función, unha cada ano. O seu uso e conservación serán obrigas para o persoal.</p>
<p>Artigo 11º.-Retribucións.</p>
<p>O salario, durante a vixencia deste convenio, será o que figura na táboa que se reflicte na folla anexa, máis os aumentos por antigüidade que procedan, segundo a táboa anexa.</p>
<p>Artigo 12º.-Antigüidade.</p>
<p>O persoal comprendido no presente convenio percibirá aumentos periódicos por anos de servicio, consistentes en cuadrienios na cantidade do 5% do salario base, correspondente á categoría en que o productor está clasificado.</p>
<p>Artigo 13º.-Axuda por defunción.</p>
<p>En caso de falecemento dun traballador cun ano de servicio na empresa, esta está obrigada a satisfacerlles ós seus habentes dereito unha axuda de dúas mensualidades.</p>
<p>Artigo 14º.-Comisión paritaria.</p>
<p>Para levar a boa fin estas negociacións, constitúese unha comisión paritaria, integrada por Ramón Somoza Rodríguez e Manuel Angel Barros Fernández, delegado sindical de persoal, en representación dos traballadores e Antonio Pérez del Oro en representación da empresa.</p>
<p>Artigo 15º.-Partes asinantes.</p>
<p>Este convenio foi asinado por unha representación dos traballadores en tódalas súas follas e por Antonio Pérez del Oro en representación da empresa.</p>
<p>Vilagarcía de Arousa, febreiro de 1996.</p>
<p>Ramón Somoza Rodríguez</p>
<p>Chófer repartidor, secretario</p>
<p>DNI: 35409940</p>
<p>Manuel Ángel Barros Fernández</p>
<p>Axudante almacén</p>
<p>DNI: 36040786 Q</p>
<p>Antonio Pérez del Oro</p>
<p>Representación empresarial</p>
<p>DNI: 35328501</p>
<p>Manuel Rivas Núñez</p>
<p>Mozo</p>
<p>DNI 35399606</p>
<p>Mª Josefa Ramos Bugallo</p>
<p>Axudante</p>
<p>DNI: 35439060</p>
<p>Táboa de salarios</p>
<table><tbody><tr><td>Categorías</td><td>Anterior
convenio</td><td>Actual
convenio</td><td>Cuadrienio
valor</td></tr>
<tr><td></td></tr>
</tbody></table>
<table><tbody><tr><td>Director xerente</td><td>111.000</td><td>117.000</td><td>5.850</td></tr>
<tr><td>Persoal Admon.</td></tr>
<tr><td>Xefe administrativo</td><td>91.200</td><td>96.000</td><td>4.800</td></tr>
<tr><td>Aux. Admon. ou operadora de Maqui. Contab.</td><td>74.000</td><td>77.700</td><td>3.855</td></tr>
<tr><td>Axudante Admon. ou operadora Maqui. Contab.</td><td>73.300</td><td>77.000</td><td>3.850</td></tr>
<tr><td>Auxiliar de caixa</td><td>73.300</td><td>77.000</td><td>3.850</td></tr>
<tr><td>Aspirante de 16 a 18 anos</td><td>50.400</td><td>53.000</td><td></td></tr>
<tr><td>Persoal mercantil</td></tr>
<tr><td>Xefe de compras</td><td>90.200</td><td>94.800</td><td>4.740</td></tr>
<tr><td>Xefe de vendas</td><td>90.200</td><td>94.800</td><td>4.740</td></tr>
<tr><td>Xefe de almacén</td><td>90.200</td><td>94.800</td><td>4.740</td></tr>
<tr><td>Dependente maior</td><td>80.500</td><td>84.600</td><td>4.230</td></tr>
<tr><td>Dependente</td><td>74.900</td><td>78.700</td><td>3.935</td></tr>
<tr><td>Axudante</td><td>73.000</td><td>76.600</td><td>3.830</td></tr>
<tr><td>Aprendiz 1ª</td><td>50.400</td><td>53.000</td><td></td></tr>
<tr><td>Aprendiz 2ª</td><td>50.400</td><td>53.000</td><td></td></tr>
<tr><td>Preparador de pedidos</td><td>74.900</td><td>78.700</td><td>3.935</td></tr>
</tbody></table>
<table><tbody><tr><td>Categorías</td><td>Anterior
convenio</td><td>Actual
convenio</td><td>Cuadrienio
valor</td></tr>
<tr><td></td></tr>
</tbody></table>
<table><tbody><tr><td>Viaxante</td><td>71.900</td><td>75.500</td><td>3.775</td></tr>
<tr><td>Persoal de servicios</td></tr>
<tr><td>Chófer repartidor</td><td>74.900</td><td>78.700</td><td>3.935</td></tr>
<tr><td>Mozo especializado</td><td>74.000</td><td>77.700</td><td>3.885</td></tr>
<tr><td>Mozo</td><td>73.300</td><td>77.000</td><td>3.850</td></tr>
<tr><td>Prof. Ofi. 3ª</td><td>73.300</td><td>77.000</td><td>3.850</td></tr>
</tbody></table>
<p>Vilagarcía de Arousa, febrero de 1996.</p>
<p>3004</p>

