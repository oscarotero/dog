---
date: '1997-01-02'
id: FA82
page: 64
number: 1
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 13 de decembro de 1996 de notificación do requirimento de pagamento
  ós debedores que se relacionan (expediente: OR-20-IV/76, conta 85 e outro
  máis).
range: Cédula
url: 'https://www.xunta.gal/dog/Publicados/1997/19970102/AnuncioFA82_gl.html'
---
<p>En cumprimento do disposto no artigo 59-4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ós interesados cos datos e domicilio que a continuación se relacionan e de conformidade co establecido no artigo 30 do texto refundido de VPO, R.D. 2960/1976, do 12 de novembro, e no apartado primeiro do artigo 138 do Regulamento de VPO, Decreto 2114/1968, do 24 de xullo, o requirimento de pagamento dos recibos pendentes e que ascenden ás cantidades que se sinalan.</p>
<p>Por aplicación do artigo 142 do Regulamento de VPO antes citado, en relación co artigo 84 da Lei 30/1992, do 26 de novembro, concédeselles ós interesados un prazo de 10 días hábiles para que se poñan ó día no pagamento ou comparezan en trámite de audiencia na delegación provincial correspondente para os efectos de presentaren os documentos e xustificacións que consideren convenientes para o seu dereito.</p>
<p>Advírteselles que, no caso contrario, se procederá á resolución do seu contrato e á incoación do oportuno expediente de desafiuzamento co conseguinte lanzamento da vivenda, nos casos en que proceda, para a súa posterior adxudicación a outro beneficiario.</p>
<p>Fáiselles constar que se irán incorporando ó total da débeda os posteriores vencementos que resulten impagados e que lles serán reclamados por tódolos medios legais.</p>
<p>-Herdeiros de Luis Alonso Rodríguez</p>
<p>Expte: OR-20-IV/75. Cuenta 85.</p>
<p>Grupo Lonia, bloque C, casa nº 1, portal 1, 3º D.</p>
<p>Ourense.</p>
<p>827.461 ptas.</p>
<p>-Herdeiros de Erundina Rodríguez Mojón.</p>
<p>Expte: OR-80/010. Conta 30.</p>
<p>Grupo Pontenovo, bloque C, casa nº 1, portal 1, 1º I</p>
<p>Ourense.</p>
<p>884.537 ptas.</p>
<p>Santiago de Compostela, 13 de decembro de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>9316</p>

