---
date: '2023-09-15'
id: G0692-250823-0008
page: 53011
number: 176
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 24 de agosto de 2023, da Xefatura Territorial da Coruña, polo que se
  somete a información pública a solicitude de outorgamento da autorización
  administrativa previa e de construción e de declaración de utilidade pública,
  en concreto, dunha instalación de distribución de enerxía eléctrica no
  concello de Zas (expediente IN407A 2023/292-1).
range: Acordo
url: >-
  https://www.xunta.gal/dog/Publicados/2023/20230915/AnuncioG0692-250823-0008_gl.html
---
<p>Expediente: IN407A 2023/292-1.</p>
    <p>Solicitante: UFD Distribución Electricidad, S.A.</p>
    <p>Denominación: regulamentación LMTA VIM-802-apoio nº 64-66-4.</p>
    <p>Situación: concello de Zas.</p>
    <p>1. Características técnicas:</p>
    <p>Modificación, sen alterar a súa actual traza, do treito da liña VIM-802 autorizado no expediente 34.857, no seu tramo de 224 metros de lonxitude en condutor tipo LA-30, comprendido entre o apoio nº 64-66-3, metálico tipo A-AG-CH-1600/11-CR1-CA e o apoio nº 64-66-5, de formigón tipo pórtico 2×12/2B-CR1-CT no cal se atopa instalado o CT intemperie Pudenza (expediente IN407A 2016/2925-1/matrícula 15XHR6), consistente en:</p>
    <p>– Desconexión e desmontaxe do actual apoio nº 64-66-4, que implica a desconexión e desmontaxe do treito de liña de 162 metros en condutor LA-30, comprendido entre o apoio que se vai desmontar e o apoio nº 64-66-5.</p>
    <p>– En substitución do apoio nº 64-66-4 antes indicado, instalarase un novo apoio metálico de celosía tipo FL-C-2000/14-H35-CAIII, a 62 metros de distancia do apoio nº 64-66-3, no cal se proxecta a instalación dun paso aéreo-soterrado (PA/S) dotado de pararraios autoválvulas.</p>
    <p>– Instalación, nun dos apoios que forma o pórtico nº 64-66-5, dun paso soterrado-aéreo (PS/A) dotado de pararraios autoválvulas.</p>
    <p>– Retensado do condutor tipo LA-30 (condutor existente) no novo van da liña VIM-802 de 62 metros de lonxitude, que se forma entre o apoio nº 64-66-3 existente e o novo apoio metálico nº 64-66-4 proxectado.</p>
    <p>Liña eléctrica de media tensión soterrada, a 15 kV, de 186 metros de lonxitude en condutor tipo RHZ1-2OL 12/20 kV 3(1×240 mm² Al), con orixe no paso aéreo-soterrado (PA/S) que se vai instalar no novo apoio nº 64-66-5 e remate no paso soterrado-aéreo (PS/A) instalado nun dos apoios que forma o pórtico nº 64-66-5.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, de ser o caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Industria e Innovación da Coruña (rúa Vicente Ferrer, núm. 2, 2º andar, 15071 A Coruña), das 9.00 ás 14.00 horas, de luns a venres, así como no taboleiro de anuncios do concello. Ademais, poderá consultarse no Portal de transparencia e Goberno aberto desta consellería:</p>
    <p>https://economia.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>Isto faise público para coñecemento xeral e particular das persoas propietarias dos predios que figuran na relación anexa a este acordo, así como das persoas titulares de dereitos reais ou intereses económicos sobre os bens afectados que fosen omitidos. Poderán examinar a documentación técnica e, se for o caso, achegar as alegacións ou observacións que xulguen axeitadas no prazo de 30 días, contados a partir do día seguinte ao da derradeira publicación deste acordo.</p>
    <p>A Coruña, 24 de agosto de 2023</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Expediente: IN407A 2023/292-1.</p>
    <p>Solicitante: UFD Distribución Electricidad, S.A.</p>
    <p>Denominación: regulamentación LMTA VIM-802-apoio nº 64-66-4.</p>
    <p>Situación: concello de Zas.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar e referencia castastral</td>
       <td rowspan="2">Cultivo</td>
       <td rowspan="2">Nome</td>
       <td colspan="2">Afección pleno dominio
        (LMT, CT e/ou apoios)</td>
       <td colspan="2">LMT soterrada
        (servidume de paso de enerxía eléctrica)</td>
      </tr>
      <tr>
       <td>CT/nº do apoio</td>
       <td>Superf. (m2)</td>
       <td>Lonx. (m)</td>
       <td>Superf. (m2)</td>
      </tr>
      <tr>
       <td>1</td>
       <td>O Pinal
        15094A506050360000RD</td>
       <td>Prado</td>
       <td>Matilde Santos Amigo</td>
       <td>Novo apoio
        nº 64-66-4</td>
       <td>2</td>
       <td>3</td>
       <td>9</td>
      </tr>
     </tbody>
    </table>

