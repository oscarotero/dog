---
date: '2018-09-19'
id: G0426-070918-0006
page: 42809
number: 179
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 de setembro de 2018, da Dirección Xeral de Ordenación Forestal,
  polo que se notifica ao interesado a suspensión cautelar da execución da
  resolución ditada no expediente sancionador MON-LU-0012/2015-CAF.
range: Anuncio
url: >-
  https://www.xunta.gal/dog/Publicados/2018/20180919/AnuncioG0426-070918-0006_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non for posible efectuar faranse por medio dun anuncio publicado no Boletín Oficial del Estado. Así mesmo, previamente e con carácter facultativo, poderá publicarse un anuncio no boletín oficial da comunidade autónoma.</p>
    <p>Manuel Ángel Jove Losada presenta un escrito o 17 de xullo de 2018 no que comunica a interposición de recurso contencioso-administrativo contra a resolución firme en vía administrativa ditada no procedemento sancionador MON-LU-0012/2015-CAF e no que solicita a suspensión da súa execución.</p>
    <p>Unha vez tentada a notificación no último domicilio coñecido e despois de ter sido devolta polo servizo de Correos, comunícase a Manuel Ángel Jove Losada a suspensión cautelar da execución da Resolución do 25 de abril de 2018 por non considerar necesaria a adopción de medidas especiais para garantir a eficacia da dita resolución.</p>
    <p>Non obstante, a suspensión finalizará cando transcorrese o prazo legalmente previsto sen que o interesado interpuxese recurso contencioso-administrativo ou cando interpoñendo o dito recurso:</p>
    <p>1º. Non solicitase no mesmo trámite a suspensión cautelar da resolución impugnada.</p>
    <p>2º. O órgano xudicial se pronuncie sobre a suspensión cautelar solicitada, nos termos nela previstos.</p>
    <p>Santiago de Compostela, 4 de setembro de 2018</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>

