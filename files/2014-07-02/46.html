---
date: '2014-07-02'
id: L165-110614-0002
page: 29785
number: 124
agency: Concello de Padrón
section: VI. Anuncios. b) Administración local.
title: >-
  ANUNCIO de información pública sobre a construción e apertura dunha nave de
  empresa de transporte de viaxeiros por estrada no lugar de Pazos.
range: Anuncio
url: >-
  https://www.xunta.gal/dog/Publicados/2014/20140702/AnuncioL165-110614-0002_gl.html
---
<p>Manuel Bustelo Vidal, en calidade de representante da mercantil Serviaxes Bustelo, S.L., solicitou nesta alcaldía licenza municipal para a construción e apertura dunha nave de empresa de transporte de viaxeiros por estrada para oficinas, garaxe e aparcamento de autobuses e o seu mantemento, que se situará na parcela 67 do parque empresarial de Padrón, no lugar de Pazos. En cumprimento do disposto polo artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese o expediente a información pública por un período de vinte días hábiles, co fin de que durante este, que comezará a contarse desde o día seguinte ao da inserción do presente edicto no <em>Boletín Oficial</em> da provincia e no <em>Diario Oficial de Galicia,</em> poidan examinar o expediente, na Secretaría deste concello, de luns a venres, das 9.00 ás 14.00 horas, as persoas que dalgún xeito se consideren afectadas pola actividade que se pretende instalar e formular por escrito as reclamacións ou observacións que xulguen oportunas.</p>
    <p>Padrón, 26 de maio de 2014</p>
    <footer><p>Antonio Fernández Angueira<br>Alcalde</p></footer>

