---
date: '2017-02-09'
id: G0426-270117-0001
page: 6446
number: 28
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 26 de xaneiro de 2017, da Dirección Xeral de Ordenación Forestal,
  polo que se empraza o interesado no expediente de subvención para o fomento da
  silvicultura en bosques no medio rural 14270708/2010.
range: Anuncio
url: >-
  https://www.xunta.gal/dog/Publicados/2017/20170209/AnuncioG0426-270117-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese efectuar, notifícaselle, a persoa interesada que se sinala no anexo, por medio do presente anuncio publicado no Boletín Oficial del Estado (BOE), a resolución do procedemento para declarar a perda total do dereito ao cobramento da axuda relativa ao expediente de subvención número 14270708/2010 (Orde do 28 de decembro de 2009 pola que se establecen as bases e se convocan para o ano 2010 as axudas para o fomento da silvicultura en bosques no medio rural).</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas dependencias da Dirección Xeral de Ordenación Forestal, situada na rúa San Lázaro s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase efectuada desde o día seguinte ao da data de finalización deste.</p>
    <p>Concédeselle ao interesado un prazo dun mes, contado a partir do seguinte á notificación da resolución, no cal poderá interpoñer potestativamente o recurso de reposición ante a conselleira do Medio Rural ou directamente recurso contencioso-administrativo ante o órgano xurisdicional competente, no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que o interesado poida exercer calquera outro que considere pertinente.</p>
    <p>O presente anuncio expídese para que conste e lle sirva de notificación ao interesado, en cumprimento do disposto no artigo 44 da xa citada Lei 39/2015, do 1 de outubro. Así mesmo, este anuncio publicarase no Diario Oficial de Galicia, ben que se fai constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 26 de xaneiro de 2017</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>
    <h2>ANEXO</h2>
    <p>Expediente: procedemento para declarar a perda total do dereito ao cobramento da axuda no expediente de subvención núm. 14270708/2010.</p>
    <p>Interesado: Amador Novo Prieto.</p>
    <p>Acto de notificación: resolución.</p>
    <p>Último enderezo coñecido: rúa Areosa, 39, 15320 As Pontes de García Rodríguez (A Coruña).</p>

