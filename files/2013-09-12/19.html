---
date: '2013-09-12'
id: O143-290813-0001
page: 35947
number: 174
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2013 pola que se fai público o cofinanciamento
  pola Unión Europea a través do Fondo Europeo de Desenvolvemento Rexional
  (Feder) do servizo para o desenvolvemento e execución do Plan de control de
  verteduras na Demarcación Hidrográfica de Galicia-Costa. Zonas Norte, Centro e
  Sur.
range: Resolución
url: >-
  https://www.xunta.gal/dog/Publicados/2013/20130912/AnuncioO143-290813-0001_gl.html
---
<p>A Dirección de Augas de Galicia como órgano de contratación, ao abeiro da Resolución do 30 de xaneiro de 2012 de delegación de competencias ditada pola presidencia do organismo e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e de publicidade das actuacións cofinanciadas polos ditos fondos, procede a dar publicidade á actuación que a continuación se relaciona en previsión do seu cofinanciamento pola Unión Europea:</p>
    <p>1. Entidade encomendante: </p>
    <p>Organismo: Augas de Galicia.</p>
    <p>Actuación: servizo.</p>
    <p>Tipo de tramitación: encomenda de xestión á empresa Tecnologías y Servicios Agrarios, S.A. como medio propio instrumental e servizo técnico do poder adxudicador.</p>
    <p>2. Obxecto do contrato.</p>
    <p>Título: prórroga do servizo para o desenvolvemento e execución do Plan de control de verteduras na Demarcación Hidrográfica de Galicia-Costa. Zonas Norte, Centro e Sur.</p>
    <p>Clave do expediente: OH.988.336.SV.</p>
    <p>Descrición: o obxectivo xeral deste servizo é dispoñer dun servizo de apoio para a identificación de puntos de verteduras para os efectos da elaboración dun mapa dinámico de verteduras en Galicia-Costa, así como garantir a coordinación e xestión axeitada da información das alertas producidas por verteduras ao dominio público, que permita a visita ás zonas afectadas con inmediatez e a execución das medidas e actuacións necesarias para a reparación ou, de ser o caso, eliminación das causas que orixinaron as verteduras detectadas.</p>
    <p>Orzamento: importe neto: 441.533,38 euros. Importe total: 534.255,39 euros.</p>
    <p>Data da formalización da encomenda de xestión: 5 de agosto de 2013.</p>
    <p>3. Cofinanciamento da Unión Europea. </p>
    <p>A actuación referida cofinánciase pola Unión Europea a través do Fondo Europeo de Desenvolvmento Rexional (Feder) nun 80 %, no marco do programa operativo Feder Galicia 2007-2013, eixe prioritario de intervención 3: Ambiente, contorno natural, recursos hídricos e prevención de riscos; tema prioritario ou medida 46: tratamento da auga (auga residual), actuación 3.46.10: actuacións e medidas encamiñadas ao control das verteduras e da contaminación das masas de auga. Unha maneira de facer Europa.</p>
    <p>Santiago de Compostela, 28 de agosto de 2013</p>
    <footer><p>P.D. (Resolución 30.1.2012; DOG nº 21, do 31 de xaneiro)<br>Francisco Menéndez Iglesias<br>Director de Augas de Galicia</p></footer>

