---
date: '2009-05-21'
page: 9
number: 98
agency: CONSELLO CONSULTIVO DE GALICIA
section: II. AUTORIDADES E PERSOAL
title: >-
  Resolución do 7 de maio de 2009 pola que se fai pública a interrupción do
  mandato de Fernando González Laxe como conselleiro do Consello Consultivo de
  Galicia.
range: Resolución
---
<p>O Boletín Oficial del Estado do 1 de maio de 2009 publica o Real decreto 791/2009, do 30 de abril, polo que se nomea presidente do ente público de Portos do Estado a Fernando González Laxe.</p>
<p>Con data do 4 de maio de 2009, o interesado deu conta ao Consello Consultivo de Galicia da dita circunstancia e solicitou a súa baixa temporal como conselleiro nato deste órgano.</p>
<p>O artigo 9 da Lei 9/1995, do 10 de novembro, de creación do Consello Consultivo de Galicia establece que a condición de conselleiro é incompatible, entre outros, con f) A de calquera cargo político ou administrativo do Estado, comunidades autónomas ou entidades locais.</p>
<p>O artigo 4.bis da Lei 9/1995, no seu número 3, dispón que o mandato dos membros natos do Consello Consultivo de Galicia poderá interromperse a consecuencia do seu nomeamento para un cargo público declarado incompatible.</p>
<p>Á vista de todo o anterior,</p>
<p>RESOLVO:</p>
<p>Primeiro.-Declara a incompatibilidade entre o posto de presidente do ente público de Portos do Estado e o de conselleiro nato do Consello Consultivo de Galicia, que ata o presente desempeñaba Fernando González Laxe.</p>
<p>Segundo.-Declarar interrompido o seu mandato como conselleiro nato do Consello Consultivo de Galicia, nos termos establecidos no artigo 4.bis.3 da Lei 9/1995, do 10 de novembro, desde a data do seu novo nomeamento.</p>
<p>Esta resolución publicarase no Diario Oficial de Galicia e notificarase ao interesado.</p>
<p>Santiago de Compostela, 7 de maio de 2009.</p>
<p>María Teresa Conde-Pumpido Tourón</p>
<p>Presidenta do Consello Consultivo de Galicia</p>

