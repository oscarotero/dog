---
date: '2001-06-27'
id: A502
page: 8
number: 124
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 26 de xuño de 2001, da Dirección Xeral da Función Pública, que
  modifica a do 28 de maio, pola que se eleva a definitiva, entre outras, a
  proposta de aspirantes que superaron a fase de oposición do proceso selectivo
  para o ingreso no corpo de xestión de Administración da Xunta de Galicia
  (grupo B).
range: Resolución
url: 'https://www.xunta.gal/dog/Publicados/2001/20010627/AnuncioA502_gl.html'
---
<p>Por Resolución do 28 de maio de 2001 (DOG nº 105, do 31 de maio) elevouse a definitiva, entre outras, a proposta de aspirantes que superaron a fase de oposición do proceso selectivo para o ingreso no corpo de xestión de Administración da Xunta de Galicia (grupo B).</p>
<p>Por resolución do tribunal designado para xulga-lo dito proceso selectivo do 12 de xuño de 2001, publicada no Diario Oficial de Galicia do 19 de xuño, estimouse a reclamación contra a puntuación do cuarto exercicio formulada por Susana Mª Vázquez Romero, DNI 32.805.917, no senso de outorgarlle 5 puntos.</p>
<p>Posteriormente con data 15 de xuño de 2001 e por resolución desta mesma dirección xeral aceptouse a renuncia de Pablo Valencia Vila, DNI 32.797.455.</p>
<p>Por iso, de conformidade co disposto nas bases V.2. e V.I. da convocatoria para o acceso ó corpo de xestión de Administración da Xunta de Galicia (grupo B), aprobada pola Orde do 5 de xuño de 2000 (DOG nº 114, do 13 de xuño) e unha vez remitida a modificación da proposta do tribunal correspondente, esta dirección xeral</p>
<p>DISPÓN:</p>
<p>Primeiro.-Eliminar da relación definitiva de aspirantes que superaron a fase de oposición do proceso selectivo para o ingreso no corpo de xestión de Administración da Xunta de Galicia a Pablo Valencia Vila, DNI 32.797.455.</p>
<p>Segundo.-Incluír no segundo lugar na citada relación (acceso libre) á seguinte aspirante:</p>
<p>Apelidos e nome: Vázquez Romero, Susana Mª.</p>
<p>DNI: 32.805.917.</p>
<p>Exame 1º: 11,72.</p>
<p>Exame 2º: 17.</p>
<p>Exame 3º: exenta.</p>
<p>Exame 4º: 5.</p>
<p>Nota final: 33,72.</p>
<p>Terceiro.-A aspirante deberá remitir a esta dirección xeral, no prazo de vinte días naturais contados a partir do seguinte ó da publicación desta resolución no Diario Oficial de Galicia, os documentos ós que se refire a base VI da orde da convocatoria.</p>
<p>Cuarto.-A dita aspirante será nomeada funcionaria en prácticas, a través de resolución do conselleiro da Presidencia e Administración Pública, de conformidade coas bases VI.4 e VI.5. da convocatoria.</p>
<p>Quinto.-Contra esta resolución poderase interpoñer recurso potestativo de reposición perante a Consellería da Presidencia e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderase interpoñer directamente recurso contencioso-administrativo perante a sala do contencioso-administrativo do Tribunal Superior de Xustiza de Galicia, no prazo de dous meses, contados desde a mesma data, de conformidade co disposto no artigo 8.2º da Lei 29/1998, do 13 de xullo, en relación co artigo 10.1º do mesmo texto legal.</p>
<p>Santiago de Compostela, 26 de xuño de 2001.</p>
<p>Joaquín López-Rúa Soler</p>
<p>Director xeral da Función Pública</p>

