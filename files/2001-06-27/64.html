---
date: '2001-06-27'
id: A5E6
page: 8
number: 124
agency: CONCELLO DE VIGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010627/AnuncioA5E6_gl.html'
---
<p>Por acordo da Comisión Municipal de Goberno do 28 de maio de 2001, aprobouse a seguinte convocatoria e bases de selección para a contratación laboral temporal dun director técnico encargado da elaboración, seguimento e implantación dun proxecto de xestión museístico para o Museo Municipal de Arte Contemporáneo.</p>
<p>Obxecto da convocatoria.</p>
<p>O obxecto da presente convocatoria constitúeo a selección dun técnico superior encargado da elaboración dun proxecto de xestión, organizativo e funcional para a implantación do Museo Municipal de Arte Contemporánea, así como o asesoramento, dirección, coordinación e supervisión técnica necesarias para a correcta posta en funcionamento e operatividade do referido proxecto museístico.</p>
<p>A duración do contrato será dun ano, prorrogable excepcionalmente ata un máximo de dous.</p>
<p>Durante ese tempo, deberá estar perfectamente elaborado o proxecto de implantación museística, que conterá, como mínimo, as seguintes determinacións:</p>
<p>-Memoria.</p>
<p>-Estudio sobre as distintas fórmulas de ordenación da actividade museística no ámbito da producción, exhibición e investigación das artes e culturas contemporáneas e, particularmente, a súa relación co territorio de alcance metropolitano, con Galicia e coa eurorrexión.</p>
<p>-Estudio de viabilidade e análise comparativa das posibles formas de xestión propostas para a implantación do museo.</p>
<p>-Estudio económico financeiro para a implantación do proxecto, segundo os distintos modelos de xestión propostos.</p>
<p>-Programa de implantación do proxecto por etapas, segundo as distintas formas de xestión.</p>
<p>-Programa de necesidades.</p>
<p>-Estudio organizativo e funcional dos recursos humanos necesarios para a implantación do proxecto museístico.</p>
<p>-Estudio técnico onde se configuren e deseñen os distintos espacios expositivos do museo, con especificación das distintas condicións técnicas de luminosidade, climatización, seguridade, etc., que precisen os ditos espacios expositivos.</p>
<p>-Estudio sobre as distintas fórmulas de financiamento e captación de recursos económicos externos para o desenvolvemento do proxecto.</p>
<p>-Estudio para a incorporación ás redes internacionais de arte e avaliación dos requirimentos do</p>
<p>centro para o cumprimento dos ryder internacionais de producción artística.</p>
<p>A elaboración do proxecto implicará asemade o asesoramento técnico e supervisión dos traballos de habilitación necesarios para a implantación do proxecto museístico, así como de todas aquelas materias que constitúan o obxecto do proxecto.</p>
<p>Publicidade da convocatoria.</p>
<p>As bases publicaranse no Diario Oficial de Galicia e no taboleiro de edictos do concello. O anuncio da convocatoria incluirase asemade nun xornal de ámbito nacional.</p>
<p>Condicións dos aspirantes.</p>
<p>a) Ser español/a.</p>
<p>Os nacionais dos demais estados membros da Unión Europea poderán acceder en idénticas condicións ás dos españois a aqueles sectores da función pública ós que, segundo o dereito comunitario, sexa de aplicación a libre circulación de traballadores.</p>
<p>b) Ter cumpridos 18 anos de idade e non exceder de 55.</p>
<p>c) Ser licenciado universitario, arquitecto superior ou enxeñeiro superior.</p>
<p>No caso de equivalencia ou homologación deberá xustificarse con certificado expedido polo organismo competente para establecelas.</p>
<p>d) Non padecer enfermidade ou defecto físico que impida o desenvolvemento das funcións do posto, sen prexuízo de que sexan admitidas as persoas con minusvalidez en igualdade de condicións cos demais aspirantes.</p>
<p>Para resolver, os tribunais poderán requirir informe e, se é o caso, colaboración dos órganos técnicos competentes da Administración laboral ou sanitaria da Xunta de Galicia.</p>
<p>e) Non ter sido separado/a mediante expediente disciplinario do servicio do Estado, Comunidade Autónoma ou Administración local, nin atoparse inhabilitado/a para o exercicio das funcións públicas.</p>
<p>f) Non atoparse incurso/a en ningunha das causas de incapacidade ou incompatibilidade que determine a lexislación vixente.</p>
<p>Tódolos requisitos anteriores deberán terse no momento de remata-lo prazo de admisión de solicitudes e conservarse, cando menos, ata a data do nomeamento.</p>
<p>Forma de presentación da documentación que se deberá achegar para a fase de concurso.</p>
<p>Os aspirantes deberán presenar, xunto coa solicitude e, en todo caso, antes da finalización do prazo de presentación de instancias, a documentación acreditativa dos méritos que lles interese valorar segundo o baremo establecido nestas bases, a través de orixinal ou copia compulsada.</p>
<p>A comisión de selección poderá solicitar que se complete ou aclare a documentación presentada para xustifica-los méritos alegados, pero non pedir nova documentación para acreditar méritos soamente alegados.</p>
<p>Presentación de solicitudes.</p>
<p>As instancias dirixiranse ó alcalde-presidente do Concello de Vigo, e presentaranse no rexistro xeral no prazo de 10 días hábiles a partir do seguinte a aquel no que apareza o anuncio das presentes bases no Diario Oficial de Galicia.</p>
<p>As instancias tamén poderán presentarse nas demais formas que determina o artigo 38 da Lei 30/1992, do 26 de novembro.</p>
<p>Nas instancias deberán indicarse preceptivamente os seguintes extremos:</p>
<p>-Nome, apelidos, DNI, teléfono de contacto e enderezo do aspirante.</p>
<p>-Relación de tódolos documentos que se achegan xunto coa instancia.</p>
<p>-Identificación da convocatoria, con indicación do DOG na que foi publicada.</p>
<p>Ademais, deberá incorporarse coa instancia copia cotexada ou orixinais de tódolos documentos que se presentan xunto a ela.</p>
<p>En todo caso, achegaranse xunto coa instancia os seguintes documentos:</p>
<p>-Unha copia cotexada por ámbolos dous lados do documento nacional de identidade.</p>
<p>-Unha copia cotexada por ámbolos dous lados do título universitario esixido para participar na convocatoria.</p>
<p>-Certificado médico no que se acredite non padecer enfermidade ou defecto psicofísico que inhabilite o candidato para este traballo.</p>
<p>-Declaración xurada de reunir todos e cada un dos requisitos de admisión previdos nestas bases.</p>
<p>-Unha copia cotexada ou orixinal de tódolos documentos que se citan na instancia.</p>
<p>Admisión.</p>
<p>Rematado o prazo de presentación de instancias, a Alcaldía dictará resolución na que aprobará a lista de aspirantes admitidos/as e excluídos/as cos motivos da exclusión, así como a designación das persoas que integran a comisión de selección, e, de se-lo caso, dos seus suplentes.</p>
<p>A resolución publicarase no taboleiro de edictos da corporación, concedéndose un prazo de 10 días, a partir do seguinte ó da publicación, para a corrección por parte de quen fose excluído/a, dos defectos a que alude o artigo 71 da Lei 30/1992, do 26 de novembro, e a abstención e recusación dos membros dos tribunais. A publicación da dita resolución será determinante, así mesmo, para efectos de posibles impugnacións e recursos, de conformidade co previsto na invocada lei.</p>
<p>A resolución das solicitudes de abstensión ou recusación será publicada así mesmo no propio taboleiro de edictos da corporación, nun prazo máximo dun mes a partir da finalización do prazo de reclamacións.</p>
<p>Comisión de selección.</p>
<p>Estará integrada polos seguintes membros, con voz e voto:</p>
<p>Presidente: o concelleiro de Cultura ou persoa en quen delegue.</p>
<p>Secretario: o secretario xeral do concello ou persoa en quen delegue.</p>
<p>Vocais:</p>
<p>-A interventora municipal ou persoa en quen delegue.</p>
<p>-Unha persoa de recoñecido prestixio con experiencia directiva en centros de artes contemporánea, nomeada pola Comisión Municipal de Goberno e por proposta do concelleiro de Cultura.</p>
<p>-Outro especialista en arte contemporánea de recoñecido prestixio, nomeado pola Comisión Municipal de Goberno entre aquela terna que propoña a Asociación Galega de Artistas Visuais (AGAV).</p>
<p>A comisión de selección quedará integrada, igualmente, polos respectivos/as suplentes, que serán designados/as xunto cos/as titulares.</p>
<p>Tódolos membros da comisión de selección deberán contar con titulación igual ou superior á esixida para o acceso á praza, agás o presidente.</p>
<p>Así mesmo, o presidente da comisión autorizará a asistencia ás sesións dun asesor/a, con voz e sen voto, cando así se requira para a adecuada cualificación dos exercicios de coñecemento de idiomas oficiais da Unión Europea. Tódalas actuacións da comisión de selección se publicarán no taboleiro de edictos da corporación.</p>
<p>Comezo dos exercicios.</p>
<p>O comezo dos exercicios anunciarase con 10 días hábiles de antelación no taboleiro de anuncios da corporación.</p>
<p>Os exercicios e probas practicaranse en chamamento único.</p>
<p>Comezarase pola fase de concurso, reuníndose a comisión seleccionadora coa antelación necesaria para que se cumpra a data dos exercicios e probas.</p>
<p>A cualificación da fase de concurso e dos exercicios da oposición, así como a relación dos aspirantes por orde de puntuación, publicaranse no taboleiro de edictos e no de anuncios do lugar onde se realicen.</p>
<p>Sistema de selección.</p>
<p>Establécese o concurso-oposición.</p>
<p>1. Fase de concurso.</p>
<p>Para a cualificación da fase de concurso rexerá o seguinte baremo de méritos:</p>
<p>a) Coñecemento e experiencia profesional de carácter directivo nas redes internacionais de arte contemporánea:</p>
<p>Valorarase con 0,20 puntos por ano, ata un máximo de 5 puntos. Deberase acreditar que corresponden a funcións relacionadas co posto, e acreditaranse con certificación de servicios prestados expedida polo organismo oficial no que se presentaron; ou con contrato de traballo inscrito no Inem e certificación da Seguridade Social se os servicios se prestaron en empresas privadas, nos que se poida comprobar que as funcións ou tarefas realizadas se corresponden coas do obxecto do contrato.</p>
<p>Non será obxecto de valoración o desempeño daqueles traballos que, aínda que versen sobre a arte contemporánea, non impliquen o exercicio de funcións de máxima responsabilidade ou dirección.</p>
<p>b) Pola participación en cursos, másters ou seminarios relacionados directamente coa arte contemporánea:</p>
<p>b.1. Se foron impartidos pola universidade, pública ou privada.</p>
<p>Por cada curso de 60 horas de duración ou, no seu defecto, 10 xornadas como mínimo: 0,60 puntos.</p>
<p>Por cada curso entre 30 e 59 horas de duración ou, no seu defecto, de 5 a 9 xornadas: 0,40 puntos.</p>
<p>Por cada curso entre 10 e 29 horas de duración ou, no seu defecto, entre 2 e 4 xornadas: 0,20 puntos.</p>
<p>Por cada curso no que non se especifique a duración: 0,10 puntos.</p>
<p>b.2. Se foron impartidos por outros organismos de carácter oficial: 0,25 puntos por cada un, sempre e cando se acredite que a súa duración foi superior ás 60 horas, non puntuándose o resto.</p>
<p>A puntuación máxima por este epígrafe non excederá de 2 puntos.</p>
<p>c) Por posuír unha ou mais titulacións universitarias superiores, ademais da esixida para participar na convocatoria: 2 puntos.</p>
<p>d) Por estar en posesión do doutoramento universitario: 2 puntos.</p>
<p>e) Por estar en posesión dos cursos oficiais de iniciación e perfeccionamento ó galego: 0,25 puntos por cada un.</p>
<p>2. Fase de oposición.</p>
<p>A fase de oposición constará de catro exercicios:</p>
<p>1º Exame de carácter práctico, que se realizará por escrito, relacionado co obxecto do contrato e que se puntuará ata un máximo de dez puntos, debendo o aspirante obter un mínimo de cinco puntos para entender superada a proba. En caso contrario quedará eliminado.</p>
<p>O tribunal acordará a lectura dos exercicios polos/as aspirantes unha vez finalizada a súa realización, sempre en sesión pública.</p>
<p>2º Exame de coñecemento de dous idiomas da Unión Europea, con exclusión das linguas oficiais do territorio nacional, e que poderá realizarse de forma oral ou por escrito, e que se puntuará de cero a tres puntos.</p>
<p>Para a realización da proba de coñecemento de idiomas da Unión Europea, deberá indicarse na propia instancia os idiomas dos que solicita examinarse o/a aspirante. Caso de non indicarse esta preferencia, o exame referirase á lingua francesa e inglesa.</p>
<p>3º Entrevista persoal, e que terá por obxecto valora-lo nivel de asimilación dos méritos acreditados polo aspirante, a súa iniciativa e capacidade de desenvolvemento na materia obecto da contratación. Valorarase ata un máximo de 3 puntos.</p>
<p>A puntuación de cada aspirantes nos diferentes exercicios da fase de oposición será a media aritmética das cualificacións de tódolos membros do tribunal asistentes á sesión.</p>
<p>Será proposto para o traballo o candidato que obteña maior puntuación, sumando as cualificacións obtidas na fase de concurso e máis na oposición.</p>
<p>No caso de empate, o desempate resolverase a favor do/a aspirante con maior puntuación na fase de oposición; de persisti-lo empate polo que obtivese maior puntuación polo epígrafe de coñecementos ou experiencia profesional; se seguira persistindo o empate, a/o de maior idade.</p>
<p>Naqueles exercicios en que sexa preciso establecer unha orde de actuación dos/as aspirantes, o tribunal, antes do primeiro exercicio da oposición, establecerá a intervención destes consonte a orde alfabética dos seus apelidos.</p>
<p>Achega dos documentos.</p>
<p>As/os aspirantes, para tomar parte nas probas, deberán achegar xunto coa súa instancia, copia cotexada ou orixinais de tódolos documentos acreditativos dos méritos alegados así como dos requisitos de titulación que xustifiquen a súa participación na convocatoria.</p>
<p>Non se valorará ningún méritos que non fose presentado dentro do prazo de presentación de instancias.</p>
<p>Contratación.</p>
<p>Unha vez aprobada a proposta polo órgano competente, notificaráselle ó interesado para que subscriba o contrato laboral no prazo dun mes contado desde o día seguinte ó da notificación do acordo. A falta de suscrición do contrato supón a perda do dereito á súa contratación.</p>
<p>A comisión de selección poderá, neste caso, propoñe-lo segundo candidato.</p>
<p>No contrato poderá establecerse un período de proba de dous meses.</p>
<p>O contrato laboral terá carácter temporal e formalizarase baixo a modalidade de obra ou servicio determinado, e implica expresamente a dedicación exclusiva para a prestación dos seus servicios nesta administración.</p>
<p>Coa sinatura do contrato farase consta-la manifestación do/a interesado/a de non estar desempeñando ningún posto ou actividade no sector público e que non realiza actividade privada incompatible ou suxeita a recoñecemento de compatibilidade, así como non atoparse percibindo pensión de xubilación, retiro ou orfandade, por dereitos pasivos ou por calquera réxime da Seguridade Social, público e obrigatorio.</p>
<p>A xornada de traballo será de 37,5 horas semanais, a tempo completo.</p>
<p>O salario bruto establécese en 9.000.000 de pesetas anuais.</p>
<p>No referido salario inclúense rateadas dúas pagas extraordinarias.</p>
<p>Incidencias.</p>
<p>As convocatorias e as súas bases e cantos actos administrativos deriven destas e da actuación da comisión de selección poderán ser impugnadas polas e polos interesados nos casos, termos e forma que prevé a Lei de procedemento administrativo.</p>
<p>O tribunal queda autorizado para resolve-las dúbidas que se presenten e toma-los acordos necesarios para a boa orde de selección.</p>
<p>Contra a presente resolución poderá interpoñerse recurso contencioso-administrativo perante o Xulgado do Contencioso-Administrativo de Vigo no prazo de dous meses contados desde o día seguinte á publicación desta resolución no DOG, ou potestativamente recurso administrativo de reposición no prazo dun mes, contado desde a mesma data.</p>
<p>Contra a desestimación expresa do recurso de reposición poderá deducirse recurso contencioso-administrativo no prazo de dous meses contados desde a data de notificación da correspondente resolución. Contra a desestimación presunta do recurso de reposición, que se entenderá producida no prazo dun mes contado desde a súa interposición sen recaer resolución expresa, poderá interpoñerse recurso contencioso-administrativo perante o xulgado do contencioso-administrativo no prazo de seis meses contados desde o día seguinte a aquel en que se entenda producida a desestimación presunta.</p>
<p>Vigo, 1 de xuño de 2001.</p>
<p>Lois Pérez Castrillo</p>
<p>Alcalde-presidente</p>

