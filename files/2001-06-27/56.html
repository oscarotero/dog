---
date: '2001-06-27'
id: A5C6
page: 8
number: 124
agency: CONCELLO DE CAMBRE
section: VI. ANUNCIOS
title: >-
  Resolución do 5 de xuño de 2001 referente á corrección de erros na
  convocatoria para a provisión dunha praza de cabo da policía local.
range: Resolución
url: 'https://www.xunta.gal/dog/Publicados/2001/20010627/AnuncioA5C6_gl.html'
---
<p>Advertido un erro nas bases da convocatoria específica para a provisión en propiedade, mediante concurso por promoción interna, dunha praza vacante de cabo da policía local, pertencente á escala de Administración especial, subescala servicios especiais, clase policía local, publicada no BOP da Coruña número 27, do 2 de febreiro de 2001, anunciadas no BOE do 26 de febreiro e no DOG do 2 de marzo de 2001, relativo á valoración de cursos de formación e perfeccionamento, a rectificación pertinente foi publicada no BOP número 131, do 9 de xuño de 2001.</p>
<p>Os interesados afectados polo erro na publicación disporán dun prazo de vinte días naturais, contados a partir do día seguinte ó da publicación deste extracto no Boletín Oficial del Estado para a súa corrección.</p>
<p>Cambre, 5 de xuño de 2001.</p>
<p>Antonio Varela Saavedra</p>
<p>Alcalde</p>

