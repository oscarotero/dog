---
date: '1995-06-08'
id: E65E
page: 4
number: 109
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (160/1994).
range: Edicto
url: 'https://www.xunta.gal/dog/Publicados/1995/19950608/AnuncioE65E_gl.html'
---
<p>Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela, fago saber que neste xulgado se seguen autos de xuízo de menor contía número 160/1994, por instancia do procurador Losada Gómez, en representación de Peter Irmen GMBH, contra Danieli, S.L., sobre reclamación de cantidade, nos que se acordou sacar á venda en primeira e pública poxa, polo prazo de vinte días e logo de valoración por perito, os bens embargados que ó final se describen.</p>
<p>A poxa terá lugar na sala de audiencia deste xulgado, o día 20 de xullo ás 10 horas, conforme as seguintes condicións:</p>
<p>Primeira.-O tipo do remate é o de 4.147.200 pesetas, en relación ó predio número 17.606, e de 6.220.800 pesetas, en relación ó predio número 17.680, sen que se admitan posturas que non cubran as dúas terceiras partes da dita suma.</p>
<p>Segunda.-Para tomar parte na poxa os licitadores deberán consignar previamente na conta de depósitos deste xulgado, número 1.500-15-0160-94, o vinte por cento do tipo de remate.</p>
<p>Terceira.-Poderanse facer ofertas por escrito, en prego cerrado, desde o anuncio da poxa ata a súa celebración, depositando na conta designada o vinte por cento do tipo do remate.</p>
<p>Cuarta.-Reservaranse en depósito por instancia do acredor as consignacións dos postores que non resultaren rematantes e o admitan, sempre que cubrisen o tipo da poxa, co fin de que, se o primeiro adxudicatario non cumprise a obriga, poida aprobarse o remate a favor dos que os sigan pola orde das súas respectivas ofertas.</p>
<p>Quinta.-Os títulos de propiedade, suplidos con certificación do rexistro, están de manifesto na secretaría do xulgado, debendo os licitadores conformarse con eles, sen que poidan esixir outros.</p>
<p>Sexta.-As cargas e gravames anteriores e mailos preferentes, de os haber, ó crédito do actor, quedarán subsistentes e sen cancelar, entendéndose que o rematante os acepta e queda subrogado na súa responsabilidade, sen destinarse á súa extinción o prezo do remate.</p>
<p>De non haber postores na primeira poxa, sinálase para a segunda o día 21 de setembro, ás 10 horas, nas mesmas condicións cá primeira, excepto o tipo do remate, que será do 75% da primeira. E no caso de resultar deserta a segunda, haberá unha terceira, sen suxeición a tipo, o día 19 de outubro ás 10 horas, rexendo para ela as restantes condicións fixadas para a segunda.</p>
<p>Bens obxecto de poxa.</p>
<p>Urbano. Número un. Local sito na planta soto dun edificio no lugar Reborido, sinalado co número trinta e catro do lugar de Galanas, parroquia de Calo, municipio de Teo. Destínase a fins comerciais ou industriais. Ocupa unha superficie construída de douscentos metros cadrados. Accédese a el por unha rampla que se abre ó extremo leste da fachada norte do edificio. Linda: norte, subsolo do terreo anexo ó edificio que o separa da estrada A Coruña-Tui; sur, Mercedes Conde Recarey, regato en medio; leste, Dolores González Blanco e oeste, Alfredo Tarrío Fiaño. Está comunicado interiormente co predio número dous. Asígnaselle unha cota de participación con relación ó valor total do inmoble de oito centésimas. Inscrita no Rexistro da Propiedade de Padrón, no tomo 529, libro 170 de Teo, folio 57, predio número 17.606.</p>
<p>Urbano. Número dous. Local sito na planta baixa dun edificio no lugar Reborido, sinalado co número trinta e catro do lugar de Galanas, parroquia de Calo, municipio de Teo. Sen dividir pero susceptible de posterior subdivisión. Destínase a fins comerciais ou industriais. Accédese a el por unha porta que se abre cara ó centro da fachada norte. Ocupa unha superficie construída de cento oitenta metros cadrados. Linda: norte, terreo anexo ó edificio que o separa da estrada A Coruña-Tui, e en pequena liña, portal de acceso ás plantas altas; sur, Mercedes Conde Recarey, rego en medio; leste, Dolores González Blanco e portal de acceso ás plantas alzas e oeste, Alfredo Tarrío Fiaño. Está comunicado interiormente co predio número un. Asígnaselle unha cota de participación con relación ó valor total do inmoble de vintecinco centésimas. Inscrita no Rexistro da Propiedade de Padrón, no tomo 529, libro 170 de Teo, folio 58, predio número 17.608.</p>
<p>Sirva este edicto de notificación en forma á demandada rebelde Danieli, S.L.</p>
<p>Santiago de Compostela, dous de maio de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>CONSELLERÍA DE POLÍTICA TERRITORIAL, OBRAS PÚBLICAS E</p>
<p>VIVENDA</p>

