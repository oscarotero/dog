---
date: '2023-03-17'
id: V0653-080223-0001
page: 18729
number: 54
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 7 de febreiro de 2023, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (de interese autonómico) do proxecto de execución
  do parque eólico Penas Pardas, nos concellos de Abadín e A Pastoriza
  (expediente IN408A/2020/067).
range: Acordo
url: >-
  https://www.xunta.gal/dog/Publicados/2023/20230317/AnuncioV0653-080223-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental, e na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>• O 4.5.2020, Norvento, S.L.U. presentou solicitude de autorización de instalacións de produción de enerxía eléctrica e as súas infraestruturas de evacuación para o proxecto denominado parque eólico Penas Pardas (en diante, o parque eólico), ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), e pola disposición derradeira sexta da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>• O 20.7.2020, a Dirección Xeral de Planificación Enerxética e Recursos Naturais notificoulle ao promotor a admisión a trámite da solicitude.</p>
    <p>• O 13.10.2022, a Dirección Xeral de Ordenación do Territorio e Urbanismo emitiu informe sobre o proxecto sectorial, segundo o previsto no artigo 33.7 da Lei 8/2009, do 22 de decembro.</p>
    <p>• O 2.12.2022, e de acordo co artigo 33.9 da Lei 8/2009, a DXPERN achegou a esta xefatura territorial o expediente para continuar coa súa tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/Promotora: Norvento, S.L.U. NIF B27210285.</p>
    <p>Domicilio social: rúa Ramón María Aller Ulloa, 23, 27003 Lugo.</p>
    <p>Denominación do proxecto: parque eólico Penas Pardas.</p>
    <p>Situación: concellos de Abadín e A Pastoriza (Lugo).</p>
    <p>Área de desenvolvemento eólico (ADE): Pastoriza.</p>
    <p>Potencia instalada: 29 MW.</p>
    <p>Número de aeroxeradores que se van instalar: 5.</p>
    <p>Produción neta anual estimada: 108.792 MWh/ano.</p>
    <p>Orzamento total (execución material): 18.430.678,84 €.</p>
    <p>Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>626.375,5</td>
       <td>4.798.627,5</td>
      </tr>
      <tr>
       <td>2</td>
       <td>627.880,5</td>
       <td>4.798.957,5</td>
      </tr>
      <tr>
       <td>3</td>
       <td>627.884,5</td>
       <td>4.798.317,0</td>
      </tr>
      <tr>
       <td>4</td>
       <td>627.480,0</td>
       <td>4.798.317,0</td>
      </tr>
      <tr>
       <td>5</td>
       <td>627.383,5</td>
       <td>4.797.970,5</td>
      </tr>
      <tr>
       <td>6</td>
       <td>626.870,5</td>
       <td>4.797.297,5</td>
      </tr>
      <tr>
       <td>7</td>
       <td>626.870,5</td>
       <td>4.796.856,5</td>
      </tr>
      <tr>
       <td>8</td>
       <td>626.375,5</td>
       <td>4.796.856,5</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <thead>
      <tr>
       <td>Aeroxerador</td>
       <td colspan="2">Datum ETRS89 (fuso 29)</td>
       <td>Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>PEP01</td>
       <td>627.641</td>
       <td>4.798.685</td>
       <td>A Pastoriza</td>
      </tr>
      <tr>
       <td>PEP02</td>
       <td>627.229</td>
       <td>4.798.634</td>
       <td>A Pastoriza</td>
      </tr>
      <tr>
       <td>PEP03</td>
       <td>626.608</td>
       <td>4.798.225</td>
       <td>A Pastoriza</td>
      </tr>
      <tr>
       <td>PEP04</td>
       <td>626.757</td>
       <td>4.797.206</td>
       <td>A Pastoriza/ Abadín</td>
      </tr>
      <tr>
       <td>PEP05</td>
       <td>627.327</td>
       <td>4.798.180</td>
       <td>A Pastoriza</td>
      </tr>
     </tbody>
    </table>
    <p>Coordenadas da subestación:</p>
    <table>
     <tbody>
      <tr>
       <td rowspan="2">Posicións</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>627.054,6</td>
       <td>4.798.145,2</td>
      </tr>
      <tr>
       <td>2</td>
       <td>627.081,4</td>
       <td>4.798.185,9</td>
      </tr>
      <tr>
       <td>3</td>
       <td>627.123,1</td>
       <td>4.798.158,4</td>
      </tr>
      <tr>
       <td>4</td>
       <td>627.096,4</td>
       <td>4.798.117,8</td>
      </tr>
     </tbody>
    </table>
    <p>Características técnicas principais das instalacións:</p>
    <p>• Cinco (5) aeroxeradores de 5,8 MW de potencia nominal unitaria, dous (2) de ata 125m de altura de buxa, ata 170 m de diámetro de rotor e ata 200 m de punta de pa, e tres (3) de ata 125 m de altura de buxa, ata 155 m de diámetro de rotor e ata 200 m de punta de pa.</p>
    <p>• Cinco (5) centros de transformación, integrados no interior de cada un dos aeroxeradores, de 6.500 kVA de potencia unitaria e relación de transformación 0,69/30 kV, co seu correspondente equipamento de manobra, protección e demais elementos auxiliares.</p>
    <p>• Rede eléctrica soterrada para evacuación de enerxía a 30 kV, de interconexión entre os centros de transformación 0,69/30 kV e a subestación transformadora 30/132 kV, composta por condutores tipo RHZ1-OL 18/30 kV e seccións de 240 e 400 mm2 de aluminio. Na gabia da liña colectora tamén se colocarán os cables de terras e os de fibra óptica para comunicacións.</p>
    <p>• Subestación transformadora 30/132 kV para evacuación da enerxía producida no parque eólico, composta por un transformador principal 30/132 kV, de 30/40 MVA ONAN/ONAF de potencia nominal e un transformador para servizos auxiliares 30/0,4 kV de 100 kVA de potencia nominal, cos correspondentes equipamentos de control, seccionamento, manobra, medida e protección.</p>
    <p>• Obra civil consistente en camiños de acceso ao parque e interiores de acceso aos aeroxeradores, plataformas de montaxe, subestación, edificio de control, cimentacións e gabias de cablaxe.</p>
    <p>• Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito á avaliación de impacto ambiental ordinaria, segundo o establecido no artigo 7.1 da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>• Proxecto de execución (Visado 0305/20 Colexio Nacional de Enxeñeiros ICAI, data 23.1.2023).</p>
    <p>• Estudo de impacto ambiental (EIA) (asinado 23.11.2022).</p>
    <p>• Proxecto sectorial de incidencia supramunicipal (proxecto de interese autonómico) (asinado 18.1.2023).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (Rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 88 94 39), así como nos concellos de Abadín e A Pastoriza (Lugo).</p>
    <p>Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/penas-pardas</p>
    <p>Lugo, 7 de febreiro de 2023</p>
    <footer><p>Gustavo J. Casasola de Cabo<br>Xefe territorial de Lugo</p></footer>

