---
date: '2017-05-26'
id: G0424-040517-0016
page: 25653
number: 99
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 12 de abril de 2017, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Carral (expediente IN407A
  2016/3028-1).
range: Resolución
url: >-
  https://www.xunta.gal/dog/Publicados/2017/20170526/AnuncioG0424-040517-0016_gl.html
---
<p>Expediente: IN407A 2016/3028-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: adecuación CD Carral-Coiro.</p>
    <p>Concello: Carral.</p>
    <p>Feitos:</p>
    <p>1. O 14 de decembro de 2016 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 34, do 17 de febreiro, e no BOP núm. 24, do 3 de febreiro de 2017.</p>
    <p>3. Solicitouse o preceptivo informe ás distintas administracións, organismos ou, se for o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. Lei 24/2013, do 26 de decembro, do sector eléctrico.</p>
    <p>2. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– Reforma do centro de distribución existente Carral-Coiro (expediente 51,626) en que se proxecta a substitución das celas de media tensión existentes por un novo conxunto de celas modulares formado por dúas celas de liña, unha cela de acoplamento de barras, outras dúas celas de liña e unha cela de protección para o transformador existente. Instálase un novo conxunto de cables ponte de media tensión entre o transformador existente e a cela de protección proxectada. Proxéctase tamén a adecuación dos catro pasos aéreo-subterráneos existentes no apoio de celosía situado ao lado do centro de distribución.</p>
    <p>O orzamento da instalación segundo o proxecto é de 44.419,14 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <p class="dog-titulo">RESOLVO:</p>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia.</em></p>
    <p>3. Para a posta en funcionamento da instalación autorizada deberá presentar perante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e as prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que foren de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que consideren pertinente.</p>
    <p>A Coruña, 12 de abril de 2017</p>
    <footer><p>Isidoro Martínez Arca<br>Xefe territorial da Coruña</p></footer>

