---
date: '2016-12-26'
id: G0170-011216-0002
page: 55901
number: 245
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (679/2016).
range: Edicto
url: >-
  https://www.xunta.gal/dog/Publicados/2016/20161226/AnuncioG0170-011216-0002_gl.html
---
<p>Eu, Marta Yanguas del Valle, letrado da Administración de Xustiza do Xulgado do Social número 2 de reforzo da Coruña, fago saber que no procedemento de despedimento/cesamentos en xeral 679 /2016 deste xulgado do social, seguido por instancia de Sara América Gil Fraiz contra Yaniraonline, S.L. e Fogasa sobre despedimento, ditouse a seguinte resolución:</p>
    <p>«Sentenza.</p>
    <p>A Coruña, 29 de novembro de 2016.</p>
    <p>Vistos por min, Patricia López Arranz, maxistrada xuíza do Xulgado do Social de reforzo da Coruña, os presentes autos de procedemento de despedimento 679/2016 seguidos ante este xulgado por instancia de Sara América Gil Fraiz, asistida da letrada Lidia Vázquez Méndez, contra Yaniraonline, S.L., non comparecida e contra o Fogasa que tampouco comparece, procedo a ditar sentenza de conformidade co seguinte,</p>
    <p>Resolvo:</p>
    <p>Que debo estimar e estimo a demanda presentada por Sara América Gil Fraiz contra Yaniraonline, S.L., declaro improcedente o despedimento da demandante, condeno a empresa a que, no prazo de cinco días desde a data da notificación da sentenza, opte entre a readmisión inmediata da demandante, nas mesmas condicións que rexían con anterioridade, con aboamento dos salarios de tramitación desde a data do despedimento e que ascenden 33,12 euros diarios ou ben o aboamento dunha indemnización por despedimento a razón de 546,48 euros.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe».</p>
    <p>E para que sirva de notificación en legal forma a Yaniraonline, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 29 de novembro de 2016</p>
    <footer><p>A letrada da Administración de xustiza</p></footer>

