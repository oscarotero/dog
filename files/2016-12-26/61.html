---
date: '2016-12-26'
id: L141-021216-0003
page: 55971
number: 245
agency: Concello da Laracha
section: VI. Anuncios. b) Administración local.
title: >-
  ANUNCIO de modificación puntual número cinco do Plan xeral de ordenación
  municipal da Laracha que ten como finalidade a ordenación especial dunha
  parcela dotacional.
range: Anuncio
url: >-
  https://www.xunta.gal/dog/Publicados/2016/20161226/AnuncioL141-021216-0003_gl.html
---
<p>O pleno da corporación, na sesión ordinaria do 25 de novembro de 2016, acordou aprobar inicialmente a modificación puntual número cinco do Plan xeral de ordenación municipal do Concello da Laracha que ten como finalidade a ordenación especial dunha parcela dotacional, alterando de xeito puntual a ordenación retallada do conxunto de dúas parcelas cualificadas de sistema xeral de equipamento co obxectivo de acomodar a futura ampliación do Centro de Saúde, contida no proxecto redactado por Monteoliva Arquitectura, S.L., e suspender o procedemento de outorgamento de licenzas no ámbito afectado, por un prazo máximo de dous anos, que se extinguirá, en todo o caso, coa aprobación definitiva da modificación conforme o artigo 47.2 da Lei 2/2016, do 10 de febreiro, do solo de Galicia, e expoñer e publicar o resumo executivo da súa delimitación, segundo o disposto no artigo 25.3 do Real decreto lexislativo 7/2015, do 30 de outubro, polo que se aproba o texto refundido da Lei do solo e rehabilitación urbana. </p>
    <p>O expediente sométese a información pública polo prazo de dous meses mediante anuncio que se publicará no <em>Diario Oficial de Galicia</em> e en nun dos xornais de maior difusión da provincia, de conformidade co disposto no artigo 60.6 da Lei 2/2016, do 10 de febreiro, do solo de Galicia.</p>
    <p> Lugar de exposición do expediente: Servizo Municipal de Urbanismo (segundo andar da casa do concello). </p>
    <p>Horario: das 9.00 ás 14.00 horas.</p>
    <p>A Laracha, 25 de novembro de 2016</p>
    <footer><p>José Manuel López Varela<br>Alcalde</p></footer>

