---
date: '1997-02-13'
id: 36A6
page: 1
number: 30
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de xaneiro de 1997 pola que se especifican as funcións da Comisión
  de Selección de Política Científica da Consellería de Educación e Ordenación
  Universitaria e se nomean os seus membros.
range: Orde
url: 'https://www.xunta.gal/dog/Publicados/1997/19970213/Anuncio36A6_gl.html'
---
<p>O Decreto 160/1991, do 16 de maio (DOG do 28 de maio), crea a Comisión de Selección de Política Científica da Consellería de Educación e Ordenación Universitaria, determina as súas funcións e fixa o marco para a súa composición, así como a competencia do conselleiro de Educación e Ordenación Universitaria para dicta-las disposicións necesarias para o cumprimento e desenvolvemento do citado decreto.</p>
<p>Por orde da Consellería de Educación e Ordenación Universitaria do 9 de xullo de 1991 (DOG do 29-7-1991), estableceuse a composición da dita comisión. Posteriormente, as ordes do 20 de marzo de 1992, 1 de xuño de 1993 e 27 de xullo de 1994 (DOG do 2-4-1992, 14-6-1993 e 10-8-1994, respectivamente), publicaron as substitucións que foi preciso facer.</p>
<p>Os máis de cinco anos sucesivos de traballo por parte da Comisión de Selección de Política Científica, resolvendo as convocatorias de axudas de apoio e fomento da investigación universitaria, así como a modificación da situación da investigación nas universidades galegas, dado o aumento do número de doutores, e o feito de que a promoción da investigación universitaria ten que establecerse individualmente, pero tamén en relación coa Lei 12/1993, de fomento de investigación e desenvolvemento tecnolóxico de Galicia, aconsellan realizar unha modificación parcial na composición da dita comisión para que, incorporando a experiencia das convocatoria anteriores, se atendan ás novas esixencias derivadas do cambio de marco.</p>
<p>Polo que antecede, esta consellería, en aplicación da autorización prevista na disposición derradeira do devandito Decreto 160/1991,</p>
<p>DISPÓN:</p>
<p>Artigo 1º</p>
<p>A Comisión de Selección de Política Científica, dentro do marco fixado no Decreto 160/1991, realizará as seguintes funcións:</p>
<p>a) Elaborar propostas de resolución de tódalas convocatorias de axudas que dispoña a Consellería de Educación e Ordenación Universitaria baixo a denominación de «promoción xeral do coñecemento», «formación e actualización do profesorado universitario», «formación e actualización do persoal investigador» e «axudas para establecemento de convenios de colaboración con institucións públicas e privadas se fins de lucro para a realización de programas de investigación».</p>
<p>b) Elabora-los informes que, en relación coas convocatorias mencionadas no parágrafo anterior, lle solicite a Consellería de Educación e Ordenación Universitaria respecto da promoción da investigación universitaria.</p>
<p>Artigo 2º</p>
<p>A Comisión de Selección de Política Científica da Consellería de Educación e Ordenación Universitaria creada polo Decreto 160/1991, queda integrada polas persoas que a seguir se relacionan:</p>
<p>-Presidente: Prof. Dr. Vicente Pérez Villar. Facultade de Física. Universidade de Santiago de Compostela.</p>
<p>Vocais:</p>
<p>-Prof. Dr. Andrés Beiras Iglesias. Facultade de Medicina. Universidade de Santiago de Compostela.</p>
<p>-Prof. Dr. Antonio Blanco Seoane. Facultade de Química. Universidade de Santiago de Compostela.</p>
<p>-Prof. Dr. Manuel José Botana Agra. Facultade de Dereito. Universidade de Santiago de Compostela.</p>
<p>-Prof. Dra. Mercedes Brea López. Facultade de Filoloxía. Universidade de Santiago de Compostela.</p>
<p>-Prof. Dr. Luis Felipe de la Cruz Palomino. Facultade de Veterinaria. Universidade de Santiago de Compostela.</p>
<p>-Prof. Dr. Antonio Erias Rey. Facultade de Ciencias Económicas e Empresariais. Universidade da Coruña.</p>
<p>-Prof. Dr. José Manuel Gallardo Abuín. Instituto de Investigacións Mariñas. Consello Superior de Investigacións Científicas. Vigo.</p>
<p>-Prof. Dr. Antonio Garcia Pino. Escola Técnica Superior de Enxeñeiros de Telecomunicación. Universidade de Vigo.</p>
<p>-Prof. Dr. Wenceslao José González Fernández. Facultade de Humanidades. Universidade da Coruña.</p>
<p>-Mª Anunciación Lafuente Gimenez. Facultade de Ciencias. Universidade de Vigo.</p>
<p>-Prof. Dr. Fernando López Alsina. Facultade de Xeografía e Historia. Universidade de Santiago de Compostela.</p>
<p>-Prof. Dr. Fermín Luis Navarrina Martínez. Escola Técnica Superior de Enxeñeiros de Camiños, Canais e Portos. Universidade da Coruña.</p>
<p>-Prof. Dr. Manuel Pérez Donsión. Escola Técnica Superior de Enxeñeiros Industriais. Universidade de Vigo.</p>
<p>-Subdirector xeral do Plan Galego de IDT, que actuará con voz pero sen voto para os efectos de coordinación como Secretario da CICETGA.</p>
<p>Secretario:</p>
<p>Benito R. Fernández Rodríguez, xefe do Servicio de Promoción da Investigación da Consellería de Educación e Ordenación Universitaria, que actuará con voz pero sen voto.</p>
<p>Artigo 3º</p>
<p>Os membros da Comisión de Selección de Política Científica, de acordo co establecido no artigo 4 do Decreto 160/1991, terán dereito a asistencias e axudas de custo por concorreren ás sesións, conforme o Decreto 199/1990, do 24 de maio, sobre indemnización por razón do servicio ó persoal con destino na Administración autonómica de Galicia.</p>
<p>Artigo 4º</p>
<p>Facúltase a Comisión de Selección de Política Científica para solicitar información e asesoramento, establecendo os contactos necesarios que conduzan a unha máis axeitada distribución dos fondos destinados ás convocatorias que faga a Consellería de Educación e Ordenación Universitaria baixo as denominacións que se detallan no artigo 1º.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Disposición derrogatoria</p>
<p>Queda derrogada a orde da Consellería de Educación e Ordenación Universitaria do 27 de xullo de 1994 (DOG do 10 de agosto).</p>
<p>Santiago de Compostela, 30 de xaneiro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>97-968</p>

