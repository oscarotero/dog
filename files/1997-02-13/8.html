---
date: '1997-02-13'
id: 36BA
page: 1
number: 30
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 31 de xaneiro de 1997, da Subdirección Xeral de Estradas, pola
  que se somete a información pública o estudio informativo e do estudio de
  efectos ambientais da obra: variante de Marín, C-550, tramo Marín (clave
  N/PO/91.10).
range: Resolución
url: 'https://www.xunta.gal/dog/Publicados/1997/19970213/Anuncio36BA_gl.html'
---
<p>Aprobado tecnicamente, por resolución da Dirección Xeral de Obras Públicas e Transportes da Consellería de Política Territorial, Obras Públicas e Vivenda, da Xunta de Galicia, de data 1 de outubro de 1996, o estudio informativo da obra: variante de Marín, C-550, tramo Marín, (clave N/PO/91.10), sométese ó trámite de información pública, durante un período de trinta días hábiles a partir da publicación deste anuncio no Boletín Oficial del Estado, co fin de que as perosas que o estimen oportuno, poidan formular por escrito ante o Servicio Provincial de Estradas de Pontevedra, as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia; sinalándose que o citado estudio informativo se pode examinar durante o dito período, en horas hábiles de oficina, na Dirección Xeral de Obras Públicas e Transportes e na Xefatura Provincial de Estradas de Pontevedra, ambas pertencentes á Consellería de Política Territorial, </p>
<p>Obras Públicas e Vivenda.</p>
<p>Así mesmo sométese ó trámite de información pública o estudio de efectos ambientais contido no estudio informativo durante o período de quince días hábiles, a partir de la publicación deste anuncio no Diario Oficial de Galicia segundo o disposto na Lei 1/1995, do 2 de xaneiro, de protección ambiental de Galicia e no Decreto 327/1991, do 4 de outubro, de sometemento a declaración de efectos ambientais de Galicia; estando a exposición ó público para este efecto na Comisión Provincial de Medio Ambiente de Pontevedra e no concello afectado.</p>
<p>Santiago de Compostela, 31 de xaneiro de 1997.</p>
<p>Guillermo Grandío Chao</p>
<p>Subdirector Xeral de Estradas</p>
<p>788</p>

