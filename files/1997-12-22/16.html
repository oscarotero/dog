---
date: '1997-12-22'
id: E21E
page: 12
number: 246
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 470/1997, do 21 de novembro, polo que se aproba a bandeira do concello
  de Lobeira (Ourense).
range: Decreto
url: 'https://www.xunta.gal/dog/Publicados/1997/19971222/AnuncioE21E_gl.html'
---
<p>O Concello de Lobeira (Ourense) considerou conveniente adoptar unha bandeira propia na que, coa simboloxía adecuada e conforme as tradicionais pautas de presentación dos emblemas heráldicos, se represente e perpetúe a súa propia peculiaridade. Para iso, e de acordo coas facultades que lle confiren as disposicións legais vixentes, elevou o informe histórico-heráldico, co seu correspondente brasón e representación gráfica, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas do procedemento establecidas na Lei 7/1985, do 2 de abril, reguladora das bases de réxime local, no Regulamento de organización, funcionamento e réxime xurídico das corporacións locais, aprobado polo Real decreto 2568/1986, do 28 de novembro, e mais no Decreto 258/1992, do 10 de setembro, da Xunta de Galicia, polo que se regula o procedemento e normas heráldicas para adopción, modificación ou rehabilitación dos escudos e bandeiras das corporacións locais e doutras entidades locais.</p>
<p>Na súa virtude, visto o informe emitido pola Comisión de Heráldica da Xunta de Galicia, por proposta do conselleiro de Xustiza, Interior e Relacións Laborais e logo de deliberación do Consello da Xunta</p>
<p>de Galicia na súa reunión do día vinteún de novembro de mil novecentos noventa e sete.</p>
<p>DISPOÑO:</p>
<p>Artigo único.-Aproba-la bandeira do Concello de Lobeira (Ourense), que quedará organizada do seguinte xeito: sobre pano verde, o lobo de amarelo e, terciado á hasta, un partido encaixado de amarelo.</p>
<p>Santiago de Compostela, vinteún de novembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>10222</p>

