---
date: '1996-09-13'
id: 9CBE
page: 8
number: 180
agency: CONCELLO DE SARRIA
section: VI. ANUNCIOS
title: >-
  Bases para a provisión en propiedade, polo sistema de oposición libre, de dúas
  prazas de garda da policía local.
range: Bases
url: 'https://www.xunta.gal/dog/Publicados/1996/19960913/Anuncio9CBE_gl.html'
---
<p>1. Obxecto da convocatoria.</p>
<p>O obxecto da presente convocatoria é a provisión en propiedade, mediante oposición libre, de dúas prazas de garda da policía local, incluídas na oferta de emprego público correspondente ó ano 1996, pertencentes á escala de Administración especial, subescala de servicios especiais, lase policía local e os seus auxiliares, dotadas coas retribucións establecidas para o grupo D, de conformidade co establecido na Lei 30/1984, do 2 de agosto; Lei 7/1985, do 2 de abril; Real decreto lexislativo 781/1986, do 18 de abril; Real decreto 896/1991, do 7 de xuño; Regulamento de selección de persoal da Administración da Comunidade Autónoma de Galicia, do 20 de marzo de 1991; Decreto 121/1995, do 20 de abril, da Xunta de Galicia, sobre criterios básicos de selección, formación, promoción e mobilidade dos membros das policías locais.</p>
<p>2. Requisitos dos aspirantes.</p>
<p>Para poder tomar parte no proceso selectivo deberase reuni-los seguintes requisitos:</p>
<p>a) Ser español.</p>
<p>b) Ter cumpridos 18 anos e non supera-los 30.</p>
<p>c)Posuí-lo título de graduado escolar, formación profesional de primeiro grao ou titulación equivalente.</p>
<p>d) Non estar inhabilitado para o exercicio das funcións públicas, nin separado do servicio das administracións públicas por expediente disciplinario ou resolución xudicial firme.</p>
<p>e) Estar en posesión dos permisos de conducir de clase A-1, A-2, B-1 e B-2.</p>
<p>f) Posuír unha estatura mínima de 1,70 metros para os homes, e 1,65 metros as mulleres.</p>
<p>g) Compromiso de portar armas e, se é o caso, chegar a utilizalas, que se prestará mediante declaración xurada e por escrito.</p>
<p>h) Acredita-la aptitude física mediante a presentación dun certificado médico, no que se faga constar expresamente que o aspirante reúne as condicións físicas e sanitarias necesarias e suficientes para a realización dos exercicios físicos que figuran especificados na correspondente proba da oposición, o que non excluirá as comprobacións posteriores do que se reflicte no certificado médico.</p>
<p>Todos estes requisitos deberán ser referidos á data na que se remate o prazo de presentación de instancias da convocatoria.</p>
<p>3. Solicitudes.</p>
<p>As persoas que desexen participar na presente convocatoria deberán presentar instancia dirixida ó alcalde-presidente do Concello de Sarria, na que o aspirante solicitará á súa admisión nas probas de selección e fará constar que reúne todos e cada un dos requisitos sinalados na base segunda.</p>
<p>A instancia acompañaráselle o certificado médico, a carga de pagamento acreditativa do aboamento dos dereitos de exame e a declaración xurada á que fai mención o apartado g) da base anterior.</p>
<p>O prazo de presentación de solicitudes será de vinte días naturais contados a partir do seguinte ó da publicación do extracto da convocatoria no BOE.</p>
<p>4. Forma e lugar de presentación.</p>
<p>As solicitudes presentaranse no rexistro xeral do concello, en horario de 9 a 14 horas, ou ben por calquera dos procedementos previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5. Dereitos de exame.</p>
<p>O importe dos dereitos de exame será de 2.000 ptas, e poderán ser satisfeitos directamente na Tesourería Municipal ou mediante xiro postal.</p>
<p>6. Admisión de aspirantes.</p>
<p>Rematado o prazo para presentación de solicitudes, os aspirantes serán convocados para efectuar un recoñecemento médico e estatura; o que non se presentase a este será excluído, así como os que non acaden a estatura mínima esixida ou os que non sexán declarados aptos de acordo co cadro de exclusións médicas do anexo III.</p>
<p>Efectuado o anterior, o presidente da corporación dictará resolución pola que se aprobe a lista provisional de admitidos e excluídos, que se publicará no BOP e no taboleiro de anuncios do concello, concedéndose un prazo de dez días para reclamacións, as cales, se as houber, serán resoltas polo mesmo órgano que aprobou a lista provisional. A lista definitiva publicarase na forma indicada. Nesta resolución incluirase a composición do tribunal e o lugar, data e hora de comezo dos exercicios, así como a orde de actuación dos opositores naquelas probas que non poidan realizarse conxuntamente.</p>
<p>O tribunal acordará a data, hora e lugar na que se efectuará o sorteo que determine a orde de actuación dos opositores naquelas probas que non poidan realizarse simultaneamente.</p>
<p>7. Tribunal cualificador.</p>
<p>O tribunal cualificador terá a seguinte composición:</p>
<p>Presidente: o da corporación ou membro desta en que delegue.</p>
<p>Vocais:</p>
<p>Un representante da Xunta de Galicia designado pola consellería competente por proposta da Academia Galega de Seguridade, de entre os profesionais de policía local de Galicia.</p>
<p>Un funcionario de carreira designado polo presidente da corporación.</p>
<p>Un representante dos sindicatos máis representativos no concello.</p>
<p>O secretario da corporación, quen así mesmo actuará como secretario do tribunal.</p>
<p>Tódolos vocais deberán posuí-la titulación ou especialización igual ou superior á esixida para o acceso á praza convocada.</p>
<p>Para cada un dos membros do tribunal designarase un suplente.</p>
<p>O nomeamento das persoas que deben integra-lo tribunal cualificador realizarase por resolución da alcaldía, á vista das propostas formuladas polos organismos correspondentes.</p>
<p>Os membros do tribunal deberán absterse de intervir, comunicándolle ó alcalde, cando concorra algunha das causas previstas no artigo 28 da Lei de réxime xurídico das administracións públicas e do procedemento administrativo común.</p>
<p>O tribunal poderá reclama-la axuda doutras persoas, funcionarios ou non, co obxecto de que estas presten asesoramento sobre a valoración das probas que se van realizar, aboándoselle-las indemnizacións que correspondan.</p>
<p>8. Procedemento de selección.</p>
<p>Primeiro exercicio.-Proba psicotécnica.</p>
<p>Este exercicio terá carácter obrigatorio e eliminatorio e estará dirixido a determina-la aptitude psicolóxica e adecuación á función policial que hai que desempeñar. A duración desta proba será determinada polo tribunal e cualificarase como apto/non apto.</p>
<p>Os aspirantes que sexan declarados non aptos polo tribunal quedará eliminados do procedemento selectivo.</p>
<p>Segundo exercicio.-De carácter obrigatorio e eliminatorio. Consistirá na realización das seguintes probas físicas, todas elas eliminatorias:</p>
<p>a) Carreira de velocidade: consistira en percorre-la distancia de 50 metros, puntuándose o tempo realizado seguindo o baremo recollido no anexo II, quedando eliminados os aspirantes que non o realicen no tempo máximo establecido.</p>
<p>b) Carreira de fondo: consistirá en percorre-la distancia de 1.000 metros, puntuándose o tempo realizado segundo o baremo recollido no anexo II, quedando eliminados os aspirantes que non o realicen no tempo máximo establecido.</p>
<p>c) Salto vertical: o aspirante, co brazo dereito extendido e os pés xuntos, realizará una marca na parede, posteriormente e cun impulso realizará outra marca, medíndose para a puntuación a distancia entre ámbalas dúas, segundo o baremo establecido no anexo II. Cada aspirante realizará dous intentos e puntuarase a mellor marca obtida.</p>
<p>d) Lanzamento de balón medicinal: o aspirante, colocado detrás dunha liña e cos pés xuntos, lanzará por enriba da cabeza, sen desprazamento do corpo, un balón medicinal de 5 quilos para homes e 3 para mulleres, puntuándose o lanzamento segundo o baremo que figura no anexo II. Cada aspirante poderá realizar dous intentos, putuándose a mellor marca obtida.</p>
<p>e) Proba de abdominais: deitado no chan coas duas pernas semi-dobradas e os pés suxeitos no terceiro banzo da espaldeira, o examinado levantarase do tronco e coas mans tocará o quinto banzo da espaldeira, volvendo á posición inicial e repetindo o ciclo tantas veces como lle sexa posible, durante un minuto, puntuándose segundo o cadro recollido no anexo II.</p>
<p>f) Rubida de corda: consistirá en rubir por unha corda sen impulso e a pulso, ou sexa, sen axuda dos pés, ata unha altura de 5 metros en homes e 4,5 metros en mulleres. A cualificación desta proba será de apto ou non apto.</p>
<p>g) Forza flexora: desde a posición de suspensión pura, coas palmas á fronte, total extensión de brazos, realizaranse flexións asomando ó queixo por riba da barra e estendendo totalmente os brazos sen que se permita o balanceo do corpo ou axudarse con movementos de pernas, puntuándose segundo o baremo do anexo II.</p>
<p>h) Proba de natación: consistira en percorrer a nado a distancia de 50 metros, estilo libre, sen interrupción no percorrido. A calificación desta proba será de apto ou non apto.</p>
<p>Tódolos aspirantes realizarán obrigatoriamente tódalas probas, debendo obter puntuación igual ou superior á mínima esixida en cada unha para poderen pasar á seguinte. A puntuación mínima coincidirá coa puntuación de 5 do anexo II.</p>
<p>Terceiro exercicio.-De carácter obrigatorio para os aspirantes que superaran o anterior. Consistirá na realización das seguintes probas:</p>
<p>a) Resolver dous problemas aritméticos, presentandos -o nivel da titulación esixida nesta convocatoria polo tribunal inmediatamente antes da celebración da proba.</p>
<p>A duración máxima desta proba será de 30 minutos.</p>
<p>b) Escribir ó dictado un texto seleccionado ou redactado polo tribunal. O tempo máximo desta proba será de 20 minutos.</p>
<p>c) Redactar un parte de denuncia ou de atestado sobre un ou máis supostos presentados polo tribunal. O tempo máximo desta proba será de 45 minutos.</p>
<p>Cuarto exercicio.-De carácter obrigatorio para tódolos aspirantes que superasen o anterior. Consistirá na realización das seguintes probas:</p>
<p>a) Desenvolver, por escrito, e nun tempo máximo de hora e media, dous temas elixidos ó chou polo tribunal, un da parte xeral e outro da parte especial, de entre os que figuran no anexo I ás bases da presente convocatoria.</p>
<p>b) Contestar a un cuestionario de 25 preguntas con respostas alternativas preparado polo tribunal do contido que figura no anexo I da convocatoria, e nun tempo máximo de 30 minutos.</p>
<p>Quinto exercicio.-De carácter igualmente obrigatorio para os opositores que superasen o anterior. Consistirá na traducción ó idioma castelán dun texto redactado en galego, e traducción a este idioma dun texto redactado en castelán.</p>
<p>O tribunal poderá requirir, en calquera momento, os aspirantes para que acrediten a súa identidade, polo que deberán acudir a tódolos exercicios provistos do documento nacional de identidade.</p>
<p>Os aspirantes serán convocados para cada exercicio en chamamento único, salvo casos de forza maior, invocados ante o tribunal con anterioridade</p>
<p>á celebración do exercicio de que se trate, e debidamente xustificados e apreciados con absoluta liberdade de criterio polo tribunal. A non presentación dun opositor a calquera dos exercicios no momento de ser chamado, determinará a súa exclusión automática do procedemento selectivo.</p>
<p>9. Cualificación dos exercicios.</p>
<p>Os exercicios serán eliminatorios e cualificaranse de 0 a 10 puntos. Serán eliminados, se é o caso, os opositores que non acaden un mínimo de cinco puntos en calquera dos ditos exercicios.</p>
<p>10. Relación de aprobados.</p>
<p>Finalizada a cualificación dos aspirantes, o tribunal publicará a relación de aprobados pola orde de puntuación. Dado que en ningún caso o númro de aspirantes aprobados pode supera-lo número de prazas convocadas, a relación definitiva de aprobados confeccionarase cos aspirantes que superaran tódolos exercicios, e obteñan a maior puntuación na suma de todos eles.</p>
<p>O tribunal elevará a citada relación ó presidente da corporación, ó que lle compete o nomeamento correspondente.</p>
<p>11. Presentación de documentos.</p>
<p>11.1. Os aspirantes aprobados presentarán na oficina de rexistro do concello os documentos que se relacionan, acreditativos de que reúnen as condicións de capacidade e os requisitos esixidos na convocatoria:</p>
<p>a) Fotocopia do documento nacional de identidade que deberá presentarse acompañado do orixinal, para a súa compulsa.</p>
<p>b) Copia autenticada ou fotocopia (que deberá presentarse acompañada do orixinal para a súa compulsa), do título de graduado escolar, título superior ou equivalente do que estea en posesión o aspirante. No suposto de que se alegue estar en posesión dun título equivalente ó do graduado escolar, deberá acompañarse certificación do órgano competente, acreditativa da equivalencia alegada.</p>
<p>c) Certificado acreditativo de non padecer enfermidade ou defecto físico que impida o desempeño das correspondentes funcións. O dito certificado deberá ser expedido pola Xefatura Provincial de Sanidade.</p>
<p>d) Declaración xurada de non ter sido separado, mediante expediente disciplinario, do servicio do Estado, das comunidades autónomas, ou das entidades locais, nin encontrarse inhabilitado para o exercicio das funcións públicas.</p>
<p>e) Copia autenticada ou fotocopia (acompañada do orixinal para a súa compulsa) do permiso de conducir das clases A1, A2, B1 e B2.</p>
<p>f) Certificado de antecedentes penais.</p>
<p>11.2. Os que tivesen a condicións de funcionarios públicos estarán exentos de xustificaren as con</p>
<p>dicións e requisitos xa acreditados para obteren o seu anterior nomeamento, debendo presentar unicamente certificación do ministerio ou organismo de que dependan, acreditativa da súa condición de funcionario, e das demais circunstancias que consten no seu expediente persoal.</p>
<p>11.3. O prazo de presentación dos anteriores documentos será de vinte días naturais, contados a partir do seguinte ó da publicación da relación de aprobados no taboleiro de anuncios do concello.</p>
<p>11.4. Os que dentro de prazo indicado, e salvo casos de forza maior, non presentasen a documentación esixida, non poderán ser nomeados, quedando anualdas tódalas súas actuacións, sen prexuízo das responsabilidades en que puidesen incorrer por falsidade na instancia.</p>
<p>12. Nomeamento e toma de posesión.</p>
<p>O alcalde-presidente do Concello de Sarria nomeará funcionario en prácticas ós aspirantes que, incluídos na relación de aprobados, presentasen a documentación esixida.</p>
<p>13. Curso de formación.</p>
<p>Os opositores que sexan nomeados funcionarios en prácticas debrán superar un curso de formación teórico-práctico na Academia Galega de Seguridade.</p>
<p>Os aspirantes que non superen o curso de formación, poderán incorporarse ó inmediatamente posterior, e, de non superalo, perderán tódolos seus dereitos ó nomeamento de funcionario de carreira. Quen supere o curso selectivo será nomeado definitivamente funcionario de carreira.</p>
<p>Durante o período de prácticas terán dereito ás retribucións establecidas no Real decreto 456/1986, do 10 de febreiro.</p>
<p>ANEXO I</p>
<p>Temario do cuarto exercicio</p>
<p>Tema 1. A Constitución española de 1978: significado e estructura. Principios xerais. Reforma da Constitución. O Tribunal Constitucional.</p>
<p>Tema 2. Dereitos e deberes fundamentais dos españois. O Defensor do Pobo.</p>
<p>Tema 3. A organización do Estado na Constitución. A Coroa. As atribucións de El-Rei. As Cortes Xerais: composición, atribucións e funcionamento.</p>
<p>Tema 4. A organización territorial do Estado na Constitución. As comunidades autónomas. A Administración local.</p>
<p>Tema 5. A organización da Administración pública no ordenamento español. A Administración do Estado. A organización ministerial. O presidente do Goberno. Os ministros.</p>
<p>Tema 6. A constitución das comunidades autónomas: competencias. Estatuto de autonomía: pro</p>
<p>cedemento de elaboración, contido e valor normativo. O sistema institucional das comunidades autónomas.</p>
<p>Tema 7. O Estatuto de Autonomía de Galicia.</p>
<p>Tema 8. A Xunta de Galicia e o seu presidente, Parlamento de Galicia. Control parlamentario da acción do Goberno. O Valedor do Pobo.</p>
<p>Tema 9. O concello. O termo municipal. A poboación. O empadroamento.</p>
<p>Tema 10. Organización e competencias municipais.</p>
<p>Tema 11. O persoal ó servicio das entidades locais: concepto de funcionario. Clasificación. Persoal eventual e persoal laboral.</p>
<p>Tema 12. Dereito procesual penal. Concepto. A Lei de axuizamento criminal. O atestado policial. A detención. O depósito de detidos. A asistencia letrada ó detido. O habeas corpus.</p>
<p>Tema 13. O delicto e a falta. Diferencias obxectivas e procesuais. Circunstancias modificativas. Especial referencia ás circunstancias eximentes, atenuantes e agravantes. A lexítima defensa. Cumprimento do deber e obediencia debida. Abuso de superioridade.</p>
<p>Tema 14. Delictos contra as persoas. Delictos contra a honestidade. Delictos contra a liberdade e a seguridade. Delictos contra a propieade. Especial consideración da detención ilegal. A entrada a rexistro en lugares pechados.</p>
<p>Tema 15. Delictos dos funcionarios públicos no exercicio dos seus cargos. Especial referencia ós delictos de prevaricación e suborno. Desobediencia e denegación de auxilio. Responsabilidade obxectiva.</p>
<p>Tema 16. O poder xudicial. Manifestación de xurisdicción. Órganos xurisdiccionais. Competencias.</p>
<p>Parte especial</p>
<p>Tema 17. Funcionamento. Uniformidade. Dereitos e deberes dos policías locais. Réxime disciplinario.</p>
<p>Tema 18. A Les orgánica 2/1986, de forzas e corpos de seguridade do Estado. Disposicións xerais. Principios básicos. Disposicións estatutarias comúns. A policía local. Funcións. Especial referencia á protección civil. As xuntas locais de seguridade.</p>
<p>Tema 19. A Lei 3/1992, de coordinación das policías locais de Galicia. Normas básicas de estructura. Organización e actuacións das policías localis. Ingreso, promoción e mobilidade. Réxime estatutario.</p>
<p>Tema 20. A Lei 1/1992, sobre protección da seguridade cidadá. Acción preventiva e vixilancia. Seguridade cidadá. Réxime de sancións.</p>
<p>Tema 21. Normativa en materia de espectáculos e establecementos públicos. Referencia ós aspectos de interese policial contidos no vixente Regulamento xeral de policía de espectáculos públicos e actividades recreativas.</p>
<p>Tema 22. Manifestacións, reunións e concentracións. Normativa legal e estratexia policial para a defensa do exercicio destas liberdades.</p>
<p>Tema 23. Principios básicos de actuación policial. Especial referencia ó uso da arma de fogo pola policía. Regulamento de armas. Aplicación ás policías locais.</p>
<p>Tema 24. Delictos de tráfico de drogas. Tipo básico. Tentativa e frustración. Autoría e complicidade.</p>
<p>Tema 25. O tráfico: a súa ordenación legal. A Lei sobre tráfico, circulación de vehículos a motor e seguridade vial.</p>
<p>Tema 26. A infracción, sanción e medidas preventivas. Procedemento sancionador. Retirada de vehículos da vía pública. Retirada do permiso de circulación.</p>
<p>Tema 27. Delictos contra a seguridade do tráfico. Alcoholemia: concepto. Taxas de alcoholemia. Efectos Alcolímetros: descrición xeral e forma de actuar. Obriga de someterse a proba.</p>
<p>Tema 28. Actuación en accidente de tráfico. Rescate de ocupantes. Transporte de feridos. Control de tráfico e das multitudes. O atestado.</p>
<p>Tema 29. Documentación de vehículos. Permisos de circulación. Tarxetas de inspección técnica. Autorización de vehículos destinados a transporte escolar. Tarxetas de transporte. Seguro obrigatorio.</p>
<p>Tema 30. Permisos de conducción. Concepto e clases. Requisitos para a súa obtención. Revisión. Suspensión. Licencias de conducción.</p>
<p>Tema 31. Organismos oficiais que interveñan en materia de circulación. Policía e circulación. Facultades dos alcaldes en materia de circulación.</p>
<p>Tema 32. Os regulamentos e ordenanzas locais. Procedemento de elaboración e aprobación.</p>
<p>ANEXO II</p>
<table><tbody><tr><td>Homes</td><td>Mulleres</td><td>Puntos</td></tr>
</tbody></table>
<table><tbody><tr><td>a) Carreira de velocidade</td></tr>
<tr><td>6"6</td><td>7"6</td><td>10</td></tr>
<tr><td>6"7</td><td>7"7</td><td>9</td></tr>
<tr><td>6"8</td><td>7"8</td><td>8</td></tr>
<tr><td>6"9</td><td>7"9</td><td>7</td></tr>
<tr><td>7"0</td><td>8"0</td><td>6</td></tr>
<tr><td>7"2</td><td>8"2</td><td>5</td></tr>
<tr><td>b) Carreira de fondo</td></tr>
<tr><td>2'50"</td><td>3'50"</td><td>10</td></tr>
<tr><td>2'55"</td><td>3'55"</td><td>9</td></tr>
<tr><td>3'00"</td><td>4'00"</td><td>8</td></tr>
<tr><td>3'05"</td><td>4'05"</td><td>7</td></tr>
<tr><td>3'15"</td><td>4'15"</td><td>6</td></tr>
<tr><td>3'20"</td><td>4'20"</td><td>5</td></tr>
</tbody></table>
<table><tbody><tr><td>Homes</td><td>Mulleres</td><td>Puntos</td></tr>
</tbody></table>
<table><tbody><tr><td>c) Salto vertical</td></tr>
<tr><td>60 cm</td><td>50 cm</td><td>10</td></tr>
<tr><td>58 cm</td><td>49 cm</td><td>9</td></tr>
<tr><td>55 cm</td><td>45 cm</td><td>8</td></tr>
<tr><td>53 cm</td><td>43 cm</td><td>7</td></tr>
<tr><td>50 cm</td><td>40 cm</td><td>6</td></tr>
<tr><td>47 cm</td><td>37 cm</td><td>5</td></tr>
<tr><td>d)  Lanzamento  de</td><td>balón  medicinal</td></tr>
<tr><td>770 cm</td><td>670 cm</td><td>10</td></tr>
<tr><td>740 cm</td><td>640 cm</td><td>9</td></tr>
<tr><td>720 cm</td><td>620 cm</td><td>8</td></tr>
<tr><td>695 cm</td><td>595 cm</td><td>7</td></tr>
<tr><td>670 cm</td><td>570 cm</td><td>6</td></tr>
<tr><td>640 cm</td><td>540 cm</td><td>5</td></tr>
<tr><td>e) Proba de abdominais</td></tr>
<tr><td>65</td><td>50</td><td>10</td></tr>
<tr><td>60</td><td>45</td><td>9</td></tr>
<tr><td>55</td><td>40</td><td>8</td></tr>
<tr><td>50</td><td>35</td><td>7</td></tr>
<tr><td>45</td><td>30</td><td>6</td></tr>
<tr><td>40</td><td>25</td><td>5</td></tr>
<tr><td>g) Forza flexora</td></tr>
<tr><td>10</td><td>8</td><td>10</td></tr>
<tr><td>9</td><td>7</td><td>9</td></tr>
<tr><td>8</td><td>6</td><td>8</td></tr>
<tr><td>7</td><td>5</td><td>7</td></tr>
<tr><td>6</td><td>4</td><td>6</td></tr>
<tr><td>5</td><td>3</td><td>5</td></tr>
</tbody></table>
<p>ANEXO III</p>
<p>Cadro de exclusións médicas</p>
<p>a) Obesidade.</p>
<p>Obesidade superior ó 15 por 100 do peso teórico, obtido este segundo a fórmula:</p>
<p>Peso teórico = (tamaño en cm - 100) x 1.1</p>
<p>b) Exclusións circunstanciais:</p>
<p>Enfermidades ou lesións agudas, activas no momento do recoñecemento, que poidan producir secuelas capaces de dificultar ou impedi-lo desempeño das funcións policiais. Neste caso poderase, en función do proceso de selección e da natureza da enfermidade, sinalar un novo prazo de recoñecemento.</p>
<p>c) Exclusións definitivas:</p>
<p>1. Ollo e visión.</p>
<p>1.1. Agudeza visual sen corrección inferior ós dous tercios da visión normal en ámbolos dous ollos.</p>
<p>1.2. Queratomía radial.</p>
<p>1.3. Desprendemento de retina.</p>
<p>1.4. Estrabismo.</p>
<p>1.5. Hemianopsias.</p>
<p>1.6. Discromatipsias.</p>
<p>1.7. Calquera outro proceso patolóxico que, a xuízo do tribunal médico, dificulte, de maneira importante, a agudeza visual.</p>
<p>2. Oído e audición.</p>
<p>Agudeza auditiva que supoña unha perda entre 1.000 e 3.000 hercios a 35 decibelios, ou de 4.000 hercios a 45 decibelios, ou calquera patoloxía que, a xuízo do tribunal médico, poida limita-lo desempeño do posto de traballo.</p>
<p>3. Outras exclusións.</p>
<p>3.1. Aparello locomotor: alteracións do aparello locomotor que limiten ou dificulten o desenvolvemento da función policial, ou que poidan agravarse, a xuízo do tribunal médico, co desempeño do posto de traballo (patoloxía ósea de extremidades, retraccións ou limitacións funcionais de causa muscular ou articular, defectos de columna vertebral e outros procesos óseos, musculares e articulares).</p>
<p>3.2. Aparello dixestivo: úlcera gastro-duodenal e calquera outro proceso dixestivo que, a xúizo do tribunal médico, dificulte o desempeño do posto de traballo.</p>
<p>3.3. Aparello cardiovascular: hipertensión arterial de calquera causa, non debendo excede-las cifras en repouso dos 145 mm/hg en presión sitólica, e dos 90 mm/hg en presión diastólica: varices e insuficiencia venosa periférica, así como calquera outra patoloxía ou lesión cardiovascular que, a xuízo do tribunal médico, poida limita-lo desempeño do posto de traballo.</p>
<p>3.4. Aparello respiratorio: asma bronquial, broncopatía crónica obstructiva, ou pneumotórax espontáneo (en máis dunha ocasión), tuberculose pulmonar activa e outros procesos do aparello respiratorio que dificulten o desenvolvemento da función policial.</p>
<p>3.5. Sistema nervioso: epilepsia, depresión, xaquecas, tremor de calquera causa, alcolismo, toxicomanía, e outros procesos patolóxicos que dificulten ou limiten o desenvolvemento da función policial.</p>
<p>3.6. Pel e faneras: psoriase, eccema, cicatrices que produzan limitación funcional e outros procesos patolóxicos que dificulten ou limiten o desenvolvemento da función policial.</p>
<p>3.7. Outros procesos patolóxicos: diabete, enfermidades transmisibles en actividade, enfermidades de transmisión sexual, enfermidades inmunolóxicas sistémicas, intoxicacións crónicas, hemopatías graves, malformacións conxénitas, neoplasias, psicose e calquera outro proceso patolóxico que, a xuízo do tribunal médico, limite ou incapacite para o exercicio da función policial.</p>
<p>O tribunal médico poderá requirir dos opositores a presentación de calquera tipo de análise ou calquera outra proba diagnóstica que considere necesarias.</p>
<p>Tribunal médico. Para o recoñecemento dos opositores constituirase un tribunal médico que estará integrado por tres facultativos designados pola alcaldía.</p>
<p>Sarria, 16 de maio de 1996.</p>
<p>O alcalde</p>
<p>Rubricado</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

