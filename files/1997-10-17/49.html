---
date: '1997-10-17'
id: B89A
page: 10
number: 201
agency: CONCELLO DE CEE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971017/AnuncioB89A_gl.html'
---
<p>Rectificación bases convocatoria praza arquitecto técnico.</p>
<p>No Diario Oficial de Galicia número 225, do 18 de novembro do ano 1996, sae publicado un anuncio deste Concello de Cee, relativo a bases para provisión en propiedade mediante o sistema de oposición libre dunha praza de arquitecto técnico encadrada na escala de Administración especial, grupo B desde Concello de Cee.</p>
<p>Na base 2º.-Requisitos dos aspirantes, dicía:</p>
<p>«a) Ser español.</p>
<p>b) Ter 18 anos cumpridos e non exceder de 55 na data que remate o prazo de presentación de instancias.</p>
<p>c) Estar en posesión do título de arquitecto técnico, enxeñeiro técnico de obras públicas, arquitecto, enxeñeiro de camiños, canales e portos ou aparellador, ou en condicións de obtelos na data na que remate o prazo de presentación de instancias.</p>
<p>d) Non padecer enfermidade ou defecto físico que impida o desenvolvemento das funcións do cargo.</p>
<p>e) Non ter sido separado mediante expediente disciplinario do servicio do Estado, comunidades autónomas, entidades locais, nin atoparse inhabilitado para o exercicio das funcións públicas.</p>
<p>f) Non estar incurso en ningunha das causas de incapacidade ou incompatibilidade que determina a lexislación vixente».</p>
<p>Como consecuencia do recurso contencioso-administrativo interposto polo Colexio Oficial de Aparelladores e Arquitectos Técnicos, contra a citada base no seu parágrafo c), e á vista da conformidade do concello con este, o Pleno Corporativo deste concello, na sesión ordinaria realizada o día 28 de decembro do ano 1996, acordou a rectificación do parágrafo citado, quedando o punto 2º.-Requisitos dos aspirantes, parágrafo c), da seguinte forma:</p>
<p>c) Estar en posesión do título de arquitecto-técnico ou aparellador, ou en condicións de obtelos na data na que remate o prazo de presentación de instancias.</p>
<p>O resto das bases non sofre ningunha modificación.</p>
<p>O que se fai público para xeral coñecemento.</p>
<p>Cee, 1 de xullo de 1997.</p>
<p>O alcalde-presidente</p>
<p>Rubricado</p>
<p>7614</p>

