---
date: '1997-10-17'
id: B7CE
page: 10
number: 201
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 287/1997, do 9 de outubro, sobre asunción de funcións e servicios
  transferidos á Comunidade Autónoma de Galicia en materia de mergullo
  profesional e de ensino profesional náutico-pesqueiro, polos reais decretos
  1377/1997 e 1378/1997, respectivamente, e a súa asignación á Consellería de
  Pesca, Marisqueo e Acuicultura.
range: Decreto
url: 'https://www.xunta.gal/dog/Publicados/1997/19971017/AnuncioB7CE_gl.html'
---
<p>Polos reais decretos 1377/1997 e 1378/1997, do 29 de agosto, traspásanse funcións e servicios da Administración do Estado á Comunidade Autónoma de Galicia en materias de mergullo profesional e ensinanzas profesionais náutico-pesqueiras.</p>
<p>Parece, pois, conveniente asumir de forma expresa tales funcións e servicios, nos termos e condicións especificadas no acordo da Comisión Mixta de Transferencias e asignalas ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública e logo da deliberación do Consello da Xunta de Galicia na súa reunión do día nove de outubro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Quedan asumidas as funcións e servicios traspasados pola Administración do Estado á Comunidade Autónoma de Galicia en virtude dos reais decretos 1377/1997 e 1378/1997, do 29 de agosto, en materia de mergullo profesional e ensinanzas profesionais náutico-pesqueiras, respectivamente, nos termos e condicións especificados no acordo da Comisión Mixta de Transferencias publicado como anexo ós ditos reais decretos.</p>
<p>Artigo 2º</p>
<p>1. Asígnanselle á Consellería de Pesca, Marisqueo e Acuicultura as funcións e servicios asumidos de conformidade co artigo anterior.</p>
<p>2. Os órganos da Consellería de Pesca, Marisqueo e Acuicultura exercerán as atribucións que lles correspondan conforme as normas que regulen a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Pesca, Marisqueo e Acuicultura para dictar cantas disposicións sexan necesarias para o desenvolvemento e execución do previsto no presente decreto e para adopta-las medidas precisas para a plena efectividade e executividade práctica das funcións e servicios traspasados.</p>
<p>Segunda.-O presente decreto entrará en vigor a mesmo día da súa publicación no Diario Oficial de Galicia.</p>
<p>Santiago de Compostela, nove de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7838</p>

