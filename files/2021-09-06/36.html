---
date: '2021-09-06'
id: L388-160821-0002
page: 44257
number: 171
agency: Concello de Vilamartín de Valdeorras
section: VI. Anuncios. b) Administración local.
title: ANUNCIO de requirimento de xestión da biomasa forestal.
range: Anuncio
url: >-
  https://www.xunta.gal/dog/Publicados/2021/20210906/AnuncioL388-160821-0002_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e téndose intentado a notificación á persoa responsable sen que fose posible efectuala por causas non imputables ao Concello de Vilamartín de Valdeorras, polo presente anuncio ponse de manifesto o incumprimento pola persoa responsable que a seguir se indica da obriga de xestión da biomasa e retirada de especies arbóreas prohibidas en relación coa parcela que se describe, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Exp.</td>
       <td>Data inspecc.</td>
       <td>Ref. catastral</td>
       <td>Localización
        polígono/parcela</td>
       <td>Persoa responsable</td>
       <td>Título polo cal se considera responsable</td>
      </tr>
      <tr>
       <td>222/2018</td>
       <td>1.6.2021</td>
       <td>32089A007002630000QS</td>
       <td>Cimadevila. Correxais
        (polígono 2, parcela 263)</td>
       <td>CMVMC A Armada. Correxais</td>
       <td>Titular catastral</td>
      </tr>
      <tr>
       <td>335/2019</td>
       <td>1.6.2021</td>
       <td>32089A013005640000QO</td>
       <td>Ladeira. San Miguel de Outeiro
        (polígono 13, parcela 564)</td>
       <td>María Jesusa Candal Jarrín</td>
       <td>Herdeira de titular catastral</td>
      </tr>
     </tbody>
    </table>
    <p>1º. En virtude do que antecede, comunícase que nas actas de inspección de data indicadas na táboa anterior se comprobou que nas referidas parcelas se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario de xestionar a biomasa na parcela citada, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento unha vez transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais establecidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder a execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, se é o caso. Neste caso, a liquidación provisional dos traballos necesarios para xestionar a biomasa nas faixas secundarias establécese nunha cantidade estimada de 8.705,58 euros por hectárea.</p>
    <table>
     <tbody>
      <tr>
       <td>Exp.</td>
       <td>Ref. catastral</td>
       <td>Hectáreas afectadas pola execución</td>
       <td>Custo provisional por hectárea</td>
       <td>Liquidación provisional</td>
      </tr>
      <tr>
       <td>222/2018</td>
       <td>32089A007002630000QS</td>
       <td>0,658 ha</td>
       <td>8.705,58 €</td>
       <td>5.728,27 €</td>
      </tr>
      <tr>
       <td>335/2019</td>
       <td>32089A013005640000QO</td>
       <td>0,017 ha</td>
       <td>8.705,58 €</td>
       <td>148,00 €</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves. </p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderá á persoa titular da alcaldía e a dos expedientes pola comisión de infraccións moi graves ao pleno do concello, de conformidade co establecido no artigo 21 ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no 22.2 da Lei 3/2007.</p>
    <p>5º. O texto íntegro da comunicación estará ao dispor das persoas destinatarias na sede electrónica do Concello de Vilamartín de Valdeorras.</p>
    <p>Vilamartín de Valdeorras, 16 de agosto de 2021</p>
    <footer><p>Enrique Álvarez Barreiro<br>Alcalde</p></footer>

