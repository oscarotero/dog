---
date: '2013-01-30'
id: CA04-100113-0001
page: 2645
number: 21
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de novembro de 2012, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Santiago de Compostela (expediente IN407A
  42/2012).
range: Resolución
url: >-
  https://www.xunta.gal/dog/Publicados/2013/20130130/AnuncioCA04-100113-0001_gl.html
---
<p>A presente publicación anula a publicación realizada por erro no DOG núm. 6, do 9 de xaneiro de 2013, páxs. 848 e 849, referente a este mesmo expediente (IN407A 42/2012).</p>
    <p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: modificación recuamento LMT, CCTT no polígono de Formarís.</p>
    <p>Situación: concello de Santiago de Compostela.</p>
    <p>Características técnicas: </p>
    <p>Recuamento do centro de transformación Granxa Deca (expediente 30.111) afectado pola construción do novo polígono da Sionlla-Formarís, consistente en:</p>
    <p>Liña de media tensión aérea a 20 kV, ao CT rúa da Carballa e enlace coa derivación aos CCTT Opel e BMW (expediente IN407A 1998/122), no polígono de Costa Vella, coa instalación dun apoio metálico final de liña tipo C-18/2000 que substitúe o nº 4 existente da LMTA ao CT Granxa Deca (expediente 30.111) e dun apoio metálico final de liña tipo C-14/2000 en substitución do existente 3º da derivación existente ao CT Opel e BMW polígono da Costa Vella.</p>
    <p>Liña eléctrica de media tensión subterránea, ao CT rúa da Carballa, a 20 kV, cunha lonxitude de 0,541 km, con condutor tipo RHZ1 12/20 kV 3(1×150) mm2 Al, con orixe en paso aéreo-subterráneo no citado apoio metálico tipo C-18/2000, que substitúe o nº 4 existente da LMTA ao CT Granxa Deca (expediente 30.111) e final no paso aéreo-subterráneo no citado apoio metálico tipo C-14/2000 en substitución do existente 3º da derivación existente ao CT Opel e BMW, tras realizar entrada e saída nas celas de liña que se van instalar no CT rúa da Carballa proxectado.</p>
    <p>Centro de transformación (CT) prefabricado rúa da Carballa, tipo 2L+1P, cunha potencia de 160 kVA e relación de transformación de 20/0,4-0,23 kV, en substitución do actual CT Granxa Deca intemperie (expediente 30.111).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 28 de novembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

