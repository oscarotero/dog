---
date: '2022-08-29'
id: G1096-170822-0001
page: 46135
number: 163
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 17 de agosto de 2022 polo que se notifica a resolución do
  expediente de reposición da legalidade urbanística LUG/179/2017-RP1.
range: Anuncio
url: >-
  https://www.xunta.gal/dog/Publicados/2022/20220829/AnuncioG1096-170822-0001_gl.html
---
<p>O director da Axencia de Protección da Legalidade Urbanística ditou, o 12 de xullo de 2022, resolución en que se declara que as obras consistentes na execución dunha edificación de nova planta, planta baixa, na execución dunha beirarrúa ao redor desta construción e na realización de movementos de terras con modificación do perfil de terreo para a creación dunha zona de acceso desde a estrada e dunha explanada para a execución da dita construción, que se finalizan cunha soleira de formigón sustentada en parte con muro de pedra para a contención do terreo, que conforman un conxunto coas características propias dun uso residencial, levadas a cabo no lugar do Loureiro, no termo municipal de Chantada, provincia de Lugo, non son legalizables por seren incompatibles co ordenamento urbanístico.</p>
    <p>Ao non poder realizar a notificación persoal daquela resolución aos interesados con documento nacional de identidade 33801958P e 14901066X, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita resolución por medio dun anuncio no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, os interesados poden interpor recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito de presentar recurso potestativo de reposición, poden interpor directamente recurso contencioso-administrativo, no prazo de dous meses, ante o xulgado do contencioso administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 17 de agosto de 2022</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo)<br>Olalla Flores Fernández<br>Subdirectora da Axencia de Protección da Legalidade Urbanística</p></footer>

