---
date: '2017-01-02'
id: G2188-131216-0001
page: 83
number: 1
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (817/2015).
range: Edicto
url: >-
  https://www.xunta.gal/dog/Publicados/2017/20170102/AnuncioG2188-131216-0001_gl.html
---
<p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fai saber que no presente procedemento de garda, custodia e alimentos, seguido por instancia de Águeda de Diego Álvarez fronte a Manuel Oitavén Vila, se ditou sentenza, cuxo teor literal é o seguinte:</p>
    <p>Sentenza nº 524.</p>
    <p>Vigo, 24 de outubro de 2016.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 817/2015, sobre garda e custodia e alimentos respecto de fillo menor de idade, por instancia de Águeda de Diego Álvarez, representada pola procuradora dos tribunais Ana María Fernández Núñez e con asistencia letrada de Susana María Sotelino Rodríguez, contra Manuel Oitavén Vila, declarado en rebeldía procesual, e no cal interveu o Ministerio Fiscal, con base nos seguintes: </p>
    <p>(Seguen antecedentes de feito e fundamentos de dereito).</p>
    <p>Vistos os preceptos citados e demais de xeral e pertinente aplicación,</p>
    <p>Resolución na demanda interposta pola procuradora dos tribunais Sra. Fernández Núñez, en nome e representación de Águeda de Diego Álvarez, como demandante, contra Manuel Oitavén Vila, declarado en situación de rebeldía, e no cal interveu o Ministerio Fiscal, desestímoa e absolvo o demandado das peticións deducidas na súa contra.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días desde a notificación desta resolución, ante a Audiencia Provincial.</p>
    <p>Este recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>E ao estar o dito demandado, Manuel Oitavén Vila, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 13 de decembro de 2016</p>
    <footer><p>A letrada da Administración de xustiza</p></footer>

