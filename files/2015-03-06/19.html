---
date: '2015-03-06'
id: G2358-160215-0001
page: 9389
number: 45
agency: Xulgado do Social número 1  de Lugo
section: V. Administración de xustiza.
title: EDICTO (1120/2014).
range: Edicto
url: >-
  https://www.xunta.gal/dog/Publicados/2015/20150306/AnuncioG2358-160215-0001_gl.html
---
<p>Rafael Gonzalez Alió, secretario xudicial do Xulgado do Social número 1 de Lugo, fai saber que no procedemento 1120/14 deste xulgado do social, seguido por instancia de Laura López Fernández contra Richi &amp; Enzo Construcciones, S.L.U. sobre despedimento, se ditou sentenza cuxa resolución é a seguinte:</p>
    <p>Estimo a demanda presentada por Laura López Fernández, representada pola letrada Sra. Burgo García, contra Richy &amp; Enzo Construcciones, S.L.U., que non compareceu malia constar a súa citación en legal forma, e, en consecuencia:</p>
    <p>– Declaro improcedente o despedimento con efectos desde o 30 de setembro de 2014.</p>
    <p>– Condeno a empresa demandada a que, no prazo de cinco días contados desde a notificación da presente resolución opte, comunicándollo a este xulgado, ben pola readmisión da demandante nas mesmas condicións que rexían antes de se producir o despedimento e o aboamento de salarios de tramitación desde o 30 de setembro de 2014 ata a data de notificación desta resolución, a razón de 34,59 euros diarios, ben polo aboamento de indemnización por importe de 3.303,35 euros.</p>
    <p>As cantidades anteriores serán asumidas polo Fondo de Garantía Salarial (Fogasa), que non compareceu malia constar a súa citación en legal forma, dentro dos límites e cos requisitos legais e regulamentarios que correspondan.</p>
    <p>Notifíquese esta resolución ás partes e fágaselles saber que esta non é firme e que contra ela cabe interpoñer, ante este xulgado, recurso de suplicación para resolver pola sala do social do Tribunal Superior de Xustiza de Galicia.</p>
    <p>E para que sirva de notificación en forma a Richi &amp; Enzo Construcciones, S.L.U., en ignorado paradoiro, expido e asino este edicto.</p>
    <p>Lugo, 11 de febreiro de 2015</p>
    <footer><p>O secretario xudicial</p></footer>

