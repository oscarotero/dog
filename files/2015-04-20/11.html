---
date: '2015-04-20'
id: G2347-300315-0003
page: 15043
number: 73
agency: Xulgado do Social número 4 da Coruña
section: V. Administración de xustiza.
title: EDICTO (1350/2012).
range: Edicto
url: >-
  https://www.xunta.gal/dog/Publicados/2015/20150420/AnuncioG2347-300315-0003_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe certifico que neste xulgado se seguen autos número 1350/2012 por instancia de Melanie Méndez Chans contra a empresa Galicia Saudade, S.L., Laura María Villar Rodríguez (desistida) e o Fondo de Garantía Salarial, sobre cantidade, nos cales se ditou sentenza o 23.3.2015 que, copiada nos particulares necesarios, di así:</p>
    <p>Resolución:</p>
    <p>Estímase a demanda formulada por Melanie Méndez Chans fronte á empresa Galicia Saudade, S.L., que se ten por desistida fronte a Laura María Villar Rodríguez, con intervención do Fondo de Garantía Salarial e, en consecuencia, condénase a empresa Galicia Saudade, S.L. a aboar á demandante a cantidade de mil oitocentos corenta e seis euros con sesenta e sete céntimos de euro (1.846,67 euros).</p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, debendo anunciarse este neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Galicia Saudade, S.L. expido e asino o presente edicto.</p>
    <p>A Coruña, 27 de marzo de 2015</p>
    <footer><p>A secretaria xudicial</p></footer>

