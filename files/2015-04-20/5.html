---
date: '2015-04-20'
id: CA02-100415-0009
page: 14969
number: 73
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 8 de abril de 2015, da Dirección Xeral de Conservación da
  Natureza, pola que se veda a pesca no río Pequeno e afluentes no concello de
  Outeiro de Rei en Lugo.
range: Resolución
url: >-
  https://www.xunta.gal/dog/Publicados/2015/20150420/AnuncioCA02-100415-0009_gl.html
---
<p>Antecedentes.</p>
    <p>Con data do 6 de abril de 2015, o Servizo Provincial de Conservación da Natureza de Lugo propón a veda do río Pequeno e afluentes no concello de Outeiro de Rei en Lugo. Esta proposta fundaméntase no impacto causado por unha vertedura acontecida o 3 de abril de 2015. </p>
    <p>Consideracións legais.</p>
    <p>Esta dirección xeral é competente para a adopción de medidas excepcionais de conformidade co disposto no artigo 9 da Lei 7/1992, do 24 de xullo, de pesca fluvial, e no artigo 48 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio).</p>
    <p>Resolución.</p>
    <p>De conformidade co anterior, resolvo vedar o río Pequeno desde o nacemento ata a súa desembocadura no río Miño (coordenadas X=612.088 Y=4.771.731, sistema ETRS89, proxección UTM-29N) dunha lonxitude aproximada de 16,2 km, incluíndo todos os afluentes do tramo.</p>
    <p>A resolución que anule a presente veda estará condicionada ao resultado dos estudos sobre o estado ecolóxico do río. No caso de ser preciso, a veda manterase ata a entrada en vigor da normativa de pesca fluvial da tempada 2016.</p>
    <p>Santiago de Compostela, 8 de abril de 2015</p>
    <footer><p>Verónica Tellado Barcia<br>Directora xeral de Conservación da Natureza</p></footer>

