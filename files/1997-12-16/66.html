---
date: '1997-12-16'
id: DE62
page: 12
number: 242
agency: CONCELLO DE BOQUEIXÓN
section: VI. ANUNCIOS
title: >-
  Resolución do 28 de novembro de 1997 pola que se sinala a data para o
  levantamento de actas previas á ocupación de bens afectados polas obras de
  apertura de camiño en Loureda, termo municipal de Boqueixón.
range: Resolución
url: 'https://www.xunta.gal/dog/Publicados/1997/19971216/AnuncioDE62_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 13 de marzo de 1997 o Concello de Boqueixón aprobou o correspondente proxecto.</p>
<p>Por Decreto 326/1997, do 6 de novembro, declárase a utilidade pública das mencionadas obras, e así mesmo, urxente a ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954 e 56 e seguintes do regulamento para a súa aplicación este concello, en uso das súas facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Boqueixón, para que comparezcan nos lugares, datas e horas que se citan para proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuízos determinantes</p>
<p>da rápida ocupación, sen prexuízo de se trasladaren ó lugar dos predios se o consideran necesario.</p>
<p>Termo municipal de Boqueixón.</p>
<p>Local: Casa Consistorial de Boqueixón.</p>
<p>-Día 12 de xaneiro de 1998, ás 11 horas.</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución podendo facerse acompañar, pola súa conta, se o consideran oportuno, dos seus peritos e notarios.</p>
<p>Así mesmo, e en cumprimento do establecido no artigo 56 do Regulamento da Lei de expropiación forzosa, ábrese información pública durante un prazo de 15 días naturais, contados a partir do seguinte ó da publicación desta resolución no Boletín Oficial del Estado ou ata o momento do levantamento da acta previa á ocupación correspondente, co fin de que os interesados poidan formular por escrito, ante este concello, as alegacións que consideren pertinentes con obxecto de emendar posibles erros padecidos ó relaciona-los bens afectados pola urxente ocupación.</p>
<p>Boqueixón, 28 de novembro de 1997.</p>
<p>Adolfo Gacio Vázquez</p>
<p>Alcalde</p>
<p>9269</p>

