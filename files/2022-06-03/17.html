---
date: '2022-06-03'
id: G2018-250522-0003
page: 32808
number: 106
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 25 de maio de 2022 pola que se amplia o prazo para resolver o
  concurso convocado pola Resolución do 14 de marzo de 2022 (Diario Oficial de
  Galicia do 28 de marzo).
range: Resolución
url: >-
  https://www.xunta.gal/dog/Publicados/2022/20220603/AnuncioG2018-250522-0003_gl.html
---
<p>Mediante a Resolución do 14 de marzo de 2022 (DOG do 28 de marzo) convócase concurso público para a provisión de prazas de persoal docente e investigador contratado con vinculación non permanente nas figuras de profesorado axudante doutor e profesorado asociado. Na norma 1.5 do citado concurso establécese que o prazo máximo para a resolución do concurso será de 3 meses contados a partir da data de publicación da convocatoria no <em>Diario Oficial de Galicia</em>, prazo que remata o 28 de xuño de 2022.</p>
    <p>A dita convocatoria inclúe un total de 118 prazas distribuídas en 98 concursos, que precisan, con carácter previo á actuación das comisións de selección, dun traballo administrativo de preparación das solicitudes e de revisión da documentación acreditativa dos méritos alegados polos aspirantes, o que require unha forte dedicación de recursos e tempo.</p>
    <p>Á vista do estado actual dos traballos administrativos previos á actuación das comisións de selección, e tendo en conta que estas deben dispoñer dun tempo axeitado para desenvolver as súas actuacións, considérase necesario ampliar o prazo máximo previsto para a resolución completa da convocatoria.</p>
    <p>Por esta razón, esta reitoría</p>
    <h2>RESOLVE:</h2>
    <p>Único. Ampliar ata o día 29 de xullo o prazo máximo para resolver os concursos convocados pola Resolución do 14 de marzo de 2022 (DOG do 28 de marzo), pola que se convoca concurso público para a provisión de prazas de persoal docente e investigador contratado con vinculación non permanente nas figuras de profesorado axudante doutor e profesorado asociado.</p>
    <p>Santiago de Compostela, 25 de maio de 2022</p>
    <footer><p>O reitor da Universidade de Santiago de Compostela<br>P.D. (Resolución do 21.4.2022, DOG do 26 de abril)<br>Ernesto González Seoane<br>Vicerreitor de Profesorado</p></footer>

