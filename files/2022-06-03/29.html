---
date: '2022-06-03'
id: G0532-190522-0005
page: 32826
number: 106
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 19 de maio de 2022, da Dirección Xeral de Patrimonio Natural, polo
  que se someten a información pública as solicitudes de inclusión dunha
  formación e dunha árbore no Catálogo galego de árbores senlleiras.
range: Anuncio
url: >-
  https://www.xunta.gal/dog/Publicados/2022/20220603/AnuncioG0532-190522-0005_gl.html
---
<p>O artigo 4 do Decreto 67/2007, do 22 de marzo, polo que se regula o Catálogo galego de árbores senlleiras, establece o procedemento de catalogación e descatalogación de exemplares e formacións.</p>
    <p>As seguintes solicitudes de inclusión dunha formación e dunha árbore no Catálogo galego de árbores senlleiras foron realizadas polas persoas interesadas de acordo a ese procedemento:</p>
    <p>Rexistro de entrada: 2022/1076127.</p>
    <p>Data: 22.4.2022.</p>
    <p>Solicitante: Concello de Zas.</p>
    <p>Especie: Quercus robur L. (formación).</p>
    <p>Localidade: Zas.</p>
    <p>Concello: Zas.</p>
    <p>Provincia: A Coruña.</p>
    <p>Rexistro de entrada: 2022/1274573.</p>
    <p>Data: 12.5.2022.</p>
    <p>Solicitante: CEIP Otero Pedrayo.</p>
    <p>Especie: Quercus robur L. (formación).</p>
    <p>Localidade: Rábade.</p>
    <p>Concello: Rábade.</p>
    <p>Provincia: Lugo.</p>
    <p>O artigo 4.4 do Decreto 67/2007, do 22 de marzo, establece que as solicitudes de catalogación ou descatalogación de exemplares e formacións, e a documentación presentada xunto con elas, someteranse ao trámite de información pública por un prazo de vinte días, para os efectos de que os interesados poidan presentar os documentos e xustificacións que consideren pertinentes.</p>
    <p>En consecuencia, ábrese un período de información pública da solicitude de catalogación mencionada neste anuncio, e a documentación presentada xunto con ela, durante un prazo de 20 días hábiles, contados desde o día seguinte ao da publicación deste anuncio, coa finalidade de que aquelas persoas interesadas que se consideren directamente afectadas poidan remitir observacións e opinións por escrito, ou ben a través do enderezo de correo electrónico: dxpn.cmatv@xunta.gal, poñendo no asunto «Información pública árbores senlleiras».</p>
    <p>Durante o citado prazo, a documentación correspondente poderá ser examinada nos seguintes lugares:</p>
    <p>– Dirección Xeral de Patrimonio Natural da Consellería de Medio Ambiente, Territorio e Vivenda, San Lázaro, s/n, 15781 Santiago de Compostela.</p>
    <p>– Xefatura Territorial da Consellería de Medio Ambiente, Territorio e Vivenda da Coruña, rúa Vicente Ferrer, 2, 15071 A Coruña.</p>
    <p>– Xefatura Territorial da Consellería de Medio Ambiente, Territorio e Vivenda en Lugo, rolda da Muralla, 70, 27071 Lugo.</p>
    <p>Durante ese mesmo período poderase consultar na páxina web da Consellería de Medio Ambiente, Territorio e Vivenda (https://cmatv.xunta.gal/seccion-organizacion/c/CMAOT_DX_Conservacion_Naturaleza?content=Direccion_General_Conservacion_Naturaleza/Biodiversidad/seccion.html&amp;std=expedientes_singulares.html&amp;sub=Arbores_singulares/) a información dos expedientes que non se corresponda con datos de carácter persoal (Lei orgánica 3/2018, do 5 de decembro, de protección de datos persoais e garantía dos dereitos dixitais).</p>
    <p>Santiago de Compostela, 19 de maio de 2022</p>
    <footer><p>Belén María do Campo Piñeiro<br>Directora xeral de Patrimonio Natural</p></footer>

