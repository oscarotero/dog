---
date: '2022-06-03'
id: G1534-250522-0001
page: 32633
number: 106
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 19 de maio de 2022 pola que se dá publicidade á relación de
  persoas beneficiarias e importes das axudas de agroambiente e clima (submedida
  10.1) e de agricultura ecolóxica (submedidas 11.1 e 11.2) cofinanciadas ao 75
  % polo Fondo Europeo Agrícola de Desenvolvemento Rural (Feader), e se poñen á
  disposición as resolucións das solicitudes reguladas ao abeiro da Orde do 15
  de xaneiro de 2021.
range: Resolución
url: >-
  https://www.xunta.gal/dog/Publicados/2022/20220603/AnuncioG1534-250522-0001_gl.html
---
<p>Mediante a Orde do 15 de xaneiro de 2021 (DOG núm. 19, do 29 de xaneiro) a Consellería do Medio Rural regulou a aplicación dos pagamentos directos á agricultura e á gandaría e as axudas ao desenvolvemento rural suxeitas ao Sistema integrado de xestión e control.</p>
    <p>O artigo 27 da citada Orde dispón que as resolucións poderán ser notificadas de acordo co establecido no artigo 45 da Lei 39/2015, do 1 de outubro, do procedemento administrativo común das administracións públicas. De conformidade co establecido no dito artigo, a notificación realizarase mediante a publicación no <em>Diario Oficial de Galicia</em>.</p>
    <p>Por outra banda, de conformidade co artigo 7.1 da Lei 9/2007, do 13 de xuño, de subvencións de Galicia, e o Decreto 7/2014, do 16 de xaneiro, polo que se aprobaron os estatutos do organismo autónomo Fondo Galego de Garantía Agraria (en diante, Fogga), atribuíuse á Dirección do Fogga a potestade de resolver os procedementos de concesión de axudas que se tramiten no ámbito das súas competencias.</p>
    <p>De acordo co anterior,</p>
    <h2>RESOLVO:</h2>
    <p>Primeiro. Facer pública na web do Fogga a relación de persoas beneficiarias e importes das axudas de agroambiente e clima (submedida 10.1) e de agricultura ecolóxica (submedidas 11.1 e 11.2) ao abeiro da Orde do 15 de xaneiro de 2021.</p>
    <p>As persoas interesadas poden acceder á dita web na seguinte ligazón:</p>
    <p>https://fogga.xunta.gal/gl/pac/consultas_pac/beneficiario_de_axudas_pac/campana-2021</p>
    <p>Estas axudas son cofinanciadas ao 75 % polo Fondo Europeo Agrícola de Desenvolvemento Rural (Feader).</p>
    <p>Segundo. Poñer á disposición das persoas interesadas as resolucións completas das solicitudes indicadas no apartado primeiro mediante a aplicación para teléfonos móbiles «Sga@pp» dispoñible en Google Play ou en App Store, e no «Portal de axudas PAC» a través da seguinte ligazón:</p>
    <p>https://fogga.xunta.gal/gl/pac/consultas_pac/portal_de_axudas_pac</p>
    <p>Neste portal, cada persoa interesada poderá acceder ao contido da súa resolución individualizada mediante certificado dixital ou DNI-e (DNI electrónico) ou emprego da Chave365. A información sobre a forma de alta da Chave365 atópase na ligazón que se indica a seguir:</p>
    <p>https://sede.xunta.gal/tramites-e-servizos/chave365</p>
    <p>Terceiro. Contra as citadas resolucións, que non poñen fin á vía administrativa, as persoas interesadas poderán interpoñer recurso de alzada ante o presidente do Fogga no prazo dun mes contado desde o día seguinte ao desta publicación, consonte o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas. O prazo de interposición concluirá o mesmo día desta publicación no mes de vencemento, de conformidade co artigo 30.4 da Lei 39/2015, do 1 de outubro.</p>
    <p>Santiago de Compostela, 19 de maio de 2022</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

