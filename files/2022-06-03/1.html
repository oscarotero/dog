---
date: '2022-06-03'
id: G0655-300522-0007
page: 32532
number: 106
agency: 'Consellería de Cultura, Educación, Formación Profesional e Universidades'
section: I. Disposicións xerais.
title: >-
  ORDE do 27 de maio de 2022 pola que se modifica a Orde do 22 de xullo de 2020
  pola que se desenvolve a normativa para o exercicio da docencia nos centros
  privados nas ensinanzas de educación infantil, primaria, secundaria
  obrigatoria, bacharelato e formación profesional, e se establece o
  procedemento de habilitación (código de procedemento ED302B).
range: Orde
url: >-
  https://www.xunta.gal/dog/Publicados/2022/20220603/AnuncioG0655-300522-0007_gl.html
---
<p>A Lei orgánica 3/2020, do 29 de decembro, pola que se modifica a Lei orgánica 2/2006, do 3 de maio, de educación, configura unha nova organización e currículo da educación secundaria obrigatoria e do bacharelato que implica a desaparición ou cambio de denominación dalgunha das materias existentes no sistema educativo anterior e a aparición de novas materias. </p>
    <p>De conformidade coa Lei 39/2015, do 1 de outubro, de procedemento administrativo común das administracións públicas, no exercicio da potestade regulamentaria, as administracións públicas actuarán de acordo cos principios de necesidade, eficacia, proporcionalidade, seguridade xurídica, transparencia, e eficiencia. </p>
    <p>Xa que logo, en aplicación dos principios de necesidade, eficacia, eficiencia, seguridade xurídica, transparencia e, sen dúbida, de eficiencia para evitar cargas administrativas innecesarias como a que suporía a formulación dunha nova solicitude de habilitación para as persoas que posúen unha formación de educación superior adecuada acreditada mediante a preceptiva resolución de habilitación que lles permite impartir o currículo das novas materias establecidas, procede habilitar de oficio a estas persoas de acordo coas correspondencias establecidas no anexo desta orde. Así mesmo, habilitarase de oficio a todas as persoas que posúan unha resolución de habilitación de materias que manteñen no novo sistema a mesma denominación do anterior sistema educativo.</p>
    <p>Pola súa vez, as persoas que non posúan unha resolución de habilitación que lles permita a habilitación de oficio nas novas materias ou naquelas que manteñen a mesma denominación, poderán solicitar a habilitación nestas materias nos prazos de presentación de solicitudes establecidos no artigo 13 da Orde do 22 de xullo de 2020 pola que se desenvolve a normativa para o exercicio da docencia nos centros privados nas ensinanzas de educación infantil, primaria, secundaria obrigatoria, bacharelato e formación profesional, e se establece o procedemento de habilitación (código de procedemento ED302B). </p>
    <p>Na súa virtude, a Consellería de Cultura, Educación, Formación Profesional e Universidades,</p>
    <p class="dog-titulo">DISPÓN:</p>
    <p>Artigo único. <em>Modificación da Orde do 22 de xullo de 2020 pola que se desenvolve a normativa para o exercicio da docencia nos centros privados nas ensinanzas de educación infantil, primaria, secundaria obrigatoria, bacharelato e formación profesional, e se establece o procedemento de habilitación (código de procedemento ED302B)</em></p>
    <p>Aprobar a modificación da Orde do 22 de xullo de 2020 pola que se desenvolve a normativa para o exercicio da docencia nos centros privados nas ensinanzas de educación infantil, primaria, secundaria obrigatoria, bacharelato e formación profesional, e se establece o procedemento de habilitación (código de procedemento ED302B) nos seguintes termos:</p>
    <p>Engádese unha nova disposición adicional novena coa seguinte redacción:</p>
    <p>«Disposición adicional novena. <em>Habilitación de oficio</em></p>
    <p>1. As persoas habilitadas para impartir docencia nos centros privados nas materias da Lei orgánica 8/2013, do 9 de decembro, para a mellora da calidade educativa, serán habilitadas, de oficio, nas novas materias da educación secundaria obrigatoria e/ou do bacharelato da Lei orgánica 3/2020, do 29 de decembro, pola que se modifica a Lei orgánica 2/2006, do 3 de maio, de educación segundo as correspondencias que se relacionan no anexo desta orde. Cando a habilitación que se posúa sexa para centro e materia, ou para unha etapa educativa, a nova habilitación manterá as mesmas condicións.</p>
    <p>2. As persoas habilitadas para impartir docencia nos centros privados nas materias da Lei orgánica 8/2013, do 9 de decembro, para a mellora da calidade educativa serán habilitadas, de oficio, nas materias da educación secundaria obrigatoria e/ou do bacharelato cuxa denominación sexa coincidente coas da Lei orgánica 3/2020, do 29 de decembro, pola que se modifica a Lei orgánica 2/2006, do 3 de maio, de educación nas mesmas condicións da habilitación anterior».</p>
    <p>Disposición derradeira primeira. <em>Autorización de desenvolvemento</em></p>
    <p>Autorízase a Dirección Xeral de Centros e Recursos Humanos para ditar as disposicións que sexan necesarias para a execución e desenvolvemento desta orde.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de maio de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades </p></footer>
    <h2>ANEXO</h2>
    <table>
     <thead>
      <tr>
       <td>Habilitacións LOMCE 
        (Lei orgánica 8/2013, do 9 de decembro, para a mellora da calidade educativa)</td>
       <td>Habilitacións LOMLOE 
        (Lei orgánica 3/2020, do 29 de decembro, pola que se modifica a Lei orgánica 2/2006, do 3 de maio, de educación)</td>
      </tr>
     </thead>
     <tbody>
      <tr>
       <td>Bioloxía e xeoloxía (ESO/BTO)</td>
       <td>Bioloxía, Xeoloxía e Ciencias Ambientais (BTO)</td>
      </tr>
      <tr>
       <td>Física (BTO)</td>
       <td>Ciencias Xerais (BTO)</td>
      </tr>
      <tr>
       <td>Bioloxía (BTO)</td>
       <td>Ciencias Xerais (BTO)</td>
      </tr>
      <tr>
       <td>Música (ESO)</td>
       <td>Coro e Técnica Vocal (BTO)</td>
      </tr>
      <tr>
       <td>Linguaxe e Práctica Musical (BTO)</td>
       <td>Coro e Técnica Vocal (BTO)</td>
      </tr>
      <tr>
       <td>Debuxo técnico (BTO)</td>
       <td>Debuxo Técnico Aplicado ás Artes Plásticas e ao Deseño (BTO)</td>
      </tr>
      <tr>
       <td>Economía (ESO/BTO)</td>
       <td>Empresa e Deseño de Modelos de Negocio (BTO)</td>
      </tr>
      <tr>
       <td>Economía (ESO/BTO)</td>
       <td>Economía, Emprendemento e Actividade Empresarial (BTO)</td>
      </tr>
      <tr>
       <td>Economía (ESO/BTO)</td>
       <td>Economía e Emprendemento (ESO)</td>
      </tr>
      <tr>
       <td>Fundamentos da Arte (BTO)</td>
       <td>Fundamentos Artísticos (BTO)</td>
      </tr>
      <tr>
       <td>Lingua Castelá e Literatura (ESO/BTO)</td>
       <td>Literatura Dramática (BTO)</td>
      </tr>
      <tr>
       <td>Lingua Galega e Literatura (ESO/BTO)</td>
       <td>Literatura Dramática (BTO)</td>
      </tr>
      <tr>
       <td>Matemáticas (ESO/BTO)</td>
       <td>Matemáticas Xerais (BTO)</td>
      </tr>
      <tr>
       <td>Matemáticas orientadas ás ensinanzas aplicadas (ESO)</td>
       <td>Matemáticas A (ESO)</td>
      </tr>
      <tr>
       <td>Matemáticas orientadas ás ensinanzas académicas (ESO)</td>
       <td>Matemáticas B (ESO)</td>
      </tr>
      <tr>
       <td>Debuxo artístico (BTO)</td>
       <td>Movementos Culturais e Artísticos (BTO)</td>
      </tr>
      <tr>
       <td>Historia da Arte (BTO)</td>
       <td>Movementos Culturais e Artísticos (BTO)</td>
      </tr>
      <tr>
       <td>Tecnoloxía ESO</td>
       <td>Educación Dixital (ESO)</td>
      </tr>
      <tr>
       <td>Tecnoloxía ESO</td>
       <td>Tecnoloxía e Enxeñaría (BTO)</td>
      </tr>
      <tr>
       <td>Tecnoloxía ESO</td>
       <td>Tecnoloxía e Dixitalización (ESO)</td>
      </tr>
      <tr>
       <td>Tecnoloxía ESO</td>
       <td>Dixitalización (ESO)</td>
      </tr>
      <tr>
       <td>Valores Éticos ESO</td>
       <td>Educación en Valores Cívicos e Éticos (ESO)</td>
      </tr>
      <tr>
       <td>Xeografía e historia de Galicia (BTO)</td>
       <td>Xeografía, Historia, Arte e Patrimonio de Galicia (BTO)</td>
      </tr>
      <tr>
       <td>Patrimonio artístico e cultural de Galicia (BTO)</td>
       <td>Xeografía, Historia, Arte e Patrimonio de Galicia (BTO)</td>
      </tr>
      <tr>
       <td>Xeoloxía BTO</td>
       <td>Xeoloxía e Ciencias Ambientais (BTO)</td>
      </tr>
      <tr>
       <td>Debuxo artístico BTO</td>
       <td>Proxectos Artísticos BTO</td>
      </tr>
      <tr>
       <td>Filosofía ESO/BTO</td>
       <td>Formación e Orientación Persoal e Profesional ESO</td>
      </tr>
     </tbody>
    </table>

