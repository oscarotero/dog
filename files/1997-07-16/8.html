---
date: '1997-07-16'
id: 8C92
page: 7
number: 136
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 30 de xuño de 1997 pola que se declaran aptos na fase de prácticas os
  aspirantes que superaron os procedementos selectivos para acceso ó corpo de
  profesores de ensino secundario, profesores de escolas oficiais de idiomas e
  profesores de música e artes escénicas, convocados por Orde do 8 de marzo de
  1996.
range: Orde
url: 'https://www.xunta.gal/dog/Publicados/1997/19970716/Anuncio8C92_gl.html'
---
<p>Por ordes do 8 de xaneiro e 15 de maio de 1997 (DOG do 24 de xaneiro e 13 de xuño de 1997) nomeáronse funcionarios en prácticas do corpo de profesores de ensino secundario, profesores de escolas oficiais de idiomas e profesores de música e artes escénicas os opositores que superaron os procedementos selectivos convocados por Orde do 8 de marzo de 1996.</p>
<p>Rematada a fase de prácticas e vistas as propostas efectuadas polas comisións avaliadoras, esta Consellería de Educación e Ordenación Universitaria,</p>
<p>DISPÓN:</p>
<p>Primeiro.-Declarar aptos na fase de prácticas e aprobados definitivamente nos procedementos selectivos convocados por Orde do 8 de marzo de 1996 os opositores relacionados nos anexos II, III e IV da Orde do 6 de agosto de 1996 (DOG do 23), modificada pola Orde do 15 de maio de 1997 (DOG do 13 de xuño) e nos anexos I e II da Orde do 30 de setembro de 1996 (DOG do 18 de outubro) pola que se facía pública a lista dos opositores que superaron o dito procedemento selectivo.</p>
<p>Segundo.-Quedan exceptuados do aprobado da fase de prácticas os opositores relacionados na Orde do 7 de xaneiro de 1997 (DOG do 24) pola que se excluían opositores da relación de aprobados nos procedementos selectivos convocados pola Orde do 8 de marzo de 1996 (DOG do 19).</p>
<p>Terceiro.-Así mesmo, declárase apto na fase de prácticas e aprobado definitivamente nos procedementos selectivos convocados por Orde do 28 de marzo de 1995, corpo de profesores de ensino secundario, disciplina debuxo, a Manuel de la Rosa Pérez, co DNI 30527984.</p>
<p>Santiago de Compostela, 30 de xuño de 1997.</p>
<p>Celso CurrÁs Fernández</p>
<p>Conselleiro de Educación e Ordenación Universitaria</p>
<p>Director xeral de Persoal</p>
<p>5320</p>

