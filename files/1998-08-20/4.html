---
date: '1998-08-20'
id: 4CBA
page: 9572
number: 161
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 30 de xullo de 1998 pola que se convocan dous cursos sobre
  primeiros auxilios.
range: Resolución
url: 'https://www.xunta.gal/dog/Publicados/1998/19980820/Anuncio4CBA_gl.html'
---
<p>Dentro do programa de actividades que a Academia Galega de Seguridade ten previsto realizar no ano 1998 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre Primeiros auxilios, que deberán desenvolverse conforme as seguintes bases:</p>
<p>1. Obxectivos: dota-lo persoal voluntario de protección civil que asiste ós cursos dunha formación teórico-práctica que lle permita realizar satisfactoriamente as tarefas que teñen encomendadas.</p>
<p>2. Destinatarios: os cursos van dirixidos ós membros das agrupacións de voluntarios de protección civil da Comunidade Autónoma de Galicia.</p>
<p>3. Prazas: o número de prazas ofertadas para cada curso será de 27.</p>
<p>4. Inscrición: a inscrición dos participantes será totalmente gratuíta.</p>
<p>5. Solicitudes:</p>
<p>a) O persoal que desexe participar neste curso deberá presentar cuberta a máquina ou con letra moi clara a instancia que figura no anexo.</p>
<p>b) O prazo para a presentación de instancias rematará ás 14 horas, nas seguintes datas:</p>
<p>-1º curso: 5 de outubro.</p>
<p>-2º curso: 30 de outubro.</p>
<p>c) As instancias deberán vir asinadas polo presidente da agrupación e seladas, isto será requisito indispensable para ser admitido no curso; o incumprimento deste requisito levará consigo a non admisión ó devandito curso.</p>
<p>d) As instancias deberán enviarse á sede da Academia Galega de Seguridade: avenida da Cultura, s/n, 36680, A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>6. Contido e duración: os cursos terán unha duración de 35 horas lectivas, e neles trataranse, entre outros, os seguintes temas: a)Primeiros auxilios. Queimaduras. b) Traumatismos craneoencefálicos e da columna. c) Traumatismos toraco-abdominais. d)Fracturas, escordaduras e contusións. e) Transporte do lesionado. f) O SOS Galicia. A asistencia de emerxencia na nosa comunidade. g) Excarceración. h) Rescate de feridos con helicópteros.</p>
<p>7. Datas: os cursos celebraranse nas seguintes datas:</p>
<p>-1º curso: do 19 ó 23 de outubro.</p>
<p>-2º curso: do 16 ó 20 de novembro.</p>
<p>O horario será de 10 a 14 horas e de 16 a 19 horas.</p>
<p>8. Relación de admitidos: a relación de admitidos publicarase nas seguintes datas:</p>
<p>-1º curso: o día 8 de outubro.</p>
<p>-2º curso: o día 5 de novembro.</p>
<p>A dita relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>9. Lugar: na sede da Academia Galega de Seguridade, sita na avenida da Cultura, s/n, no Concello da Estrada.</p>
<p>10. Certificado de asistencia: ó remate de cada curso entregaráselles un certificado de asistencia a aquelas persoas que acrediten a súa participación continuada a el.</p>
<p>11. Modificacións: a Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 30 de xullo de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7490</p>

