---
date: '1998-08-20'
id: 4CD6
page: 9577
number: 161
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 22 de xuño de 1998, da Dirección Xeral de Industria, pola que se
  autorizan as instalacións electromecánicas, se declara de utilidade pública e
  se aproba o proxecto de execución do parque eólico chamado Álabe-Nordés.
  (Expediente 007-EOL).
range: Resolución
url: 'https://www.xunta.gal/dog/Publicados/1998/19980820/Anuncio4CD6_gl.html'
---
<p>Examinado o expediente instruído por instancias de Ineuropa Eólica del Xistral S.A., con enderezo para efectos de notificacións en parque empresarial La Moraleja, Avda. de Europa, nº 18 28108 Alcobendas (Madrid), sobre autorización das instalacións do parque eólico nomeado Álabe-Nordés; esta dirección xeral ten en conta os seguintes feitos:</p>
<p>Primeiro.-O 23 de maio de 1997, Diego Contreras Olmedo, en nome e representación de Ineuropa Eólica del Xistral, S.A., solicitou a autorización administrativa das instalacións, declaración de utilidade pública, aprobación do proxecto de execución e recoñecemento da condición de instalación acollida ó réxime especial do parque eólico nomeado Álabe-Nordés de 20,25 MW, aportando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Real decreto 2366/1994, do 9 de decembro, sobre instalacións hidráulicas, de coxeración e outras abastecidas por recursos ou fontes de enerxía renovable e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O 9 de outubro de 1997, Ineuropa Eólica del Xistral S.A., solicitou o recoñecemento como instalación acollida ó réxime especial de producción</p>
<p>eléctrica, ó abeiro do previsto no Real decreto 2366/1994, do 9 de decembro, xa citado, para o parque eólico Álabe-nordés.</p>
<p>Terceiro.-O 20 de novembro de 1997, a Dirección Xeral de Industria, resolveu recoñece-la condición de instalación acollida ó réxime especial de producción eléctrica ó citado parque eólico.</p>
<p>Cuarto.-O proxecto, coa relación concreta e individualizada de bens e dereitos afectados, someteuse á información publica por Resolución do 20 de xaneiro de 1998, para os efectos previstos nos artigos 52 da Lei 40/1994, do 30 de decembro, de ordenación do sistema eléctrico nacional, 16 do Decreto 2619/1996, do 20 de outubro, 9 do mencionado Decreto 2617/1966, do 20 de outubro (aplicables a este expediente en virtude do establecido nas disposicións transitorias primeira e segunda, apartado 2, da Lei 54/1997, do 27 de novembro, do sector eléctrico) e 13 do Decreto 205/1995, do 6 de xullo, tamén citado.</p>
<p>Durante o prazo de información pública, a Asociación para a Defensa Ecolóxica de Galicia presentou escrito de alegacións, manifestando, en síntese, que:</p>
<p>1. Os montes obxecto de ocupación son montes veciñais en man común, polo que debe declararse previamente a utilidade pública prevalecente do parque eólico sobre a dos propios montes.</p>
<p>2. A zona afectada está enclavada dentro do que as normas complementarias e subsidiarias de planeamento da Coruña, Lugo, Ourense e Pontevedra delimitan como solo non urbanizable de protección de especies naturais co nome de Serra do Xistral e do Cadramón.</p>
<p>3. A zona afectada está formada por solos de turbeira de cobertor activa que deben ser considerados como hábitats naturais prioritarios, segundo o disposto no R.D. 1997/1995, do 7 de decembro e na Directiva 92/43/CEE, do Consello, do 21 de maio.</p>
<p>As citadas alegacións remitíronse á empresa Ineuropa Eólica del Xistral S.A. e contestadas por esta dentro do prazo regulamentariamente establecido.</p>
<p>Quinto.-O 9 de xuño 1998, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Sexto.-O 27 de marzo de 1998, a delegación provincial da Consellería de Industria e Comercio en Lugo emitiu informe favorable sobre o citado proxecto, que ten as seguintes características básicas:</p>
<p>Situados e coordenadas poligonais:</p>
<p>NomeMunicipioVértices</p>
<p>NordésMuras X    Y</p>
<p>O Valadouro</p>
<p>0.621.000 4.820.000</p>
<p>Silán0.621.000 4.817.000</p>
<p>0.616.600 4.818.900</p>
<p>O Cadramón0.616.529 4.818.948</p>
<p>0.616.982 4.819.600</p>
<p>Frexulfe0.618.800 4.820.000</p>
<p>As características básicas do proxecto son as seguintes:</p>
<p>Nº de aeroxeradores: 27.</p>
<p>Potencia unitaria por aeroxerador: 750 kW.</p>
<p>Potencia total instalada: 20,25 MW.</p>
<p>Altura das torres: 45 metros.</p>
<p>Diámetro das pas: 44 metros.</p>
<p>Producción máxima anual: 57.895 MWh/ano.</p>
<p>Investimento previsto: 3.029.432.802 pesetas.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación cos xa citados decretos 2617/1966, do 20 de outubro, 2619/1966, do 20 de outubro e 205/1995, do 6 de xullo.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>a) De conformidade co disposto no artigo 6.1º da Lei 13/1989, do 10 de outubro, de montes veciñais en man común, estes só poderán ser obxecto de expropiación forzosa por causa de utilidade pública ou interese social prevalecente á dos propios montes veciñais.</p>
<p>Polo tanto, resulta necesario autorizar administrativamente a instalación dos equipos electromecánicos do parque nomeado Álabe-Nordés e declara-la súa utilidade pública en concreto, para os efectos de inicia-lo expediente de expropiación dos montes veciñais afectados e de poder continua-la tramitación do expediente conforme o disposto no artigo 6.2º do Regulamento de execución a citada lei, aprobado polo Decreto 260/1992, do 4 de setembro.</p>
<p>b) O Plan Sectorial nomeado Plan Eólico de Galicia (no que está incluída a zona do parque eólico de Álabe-Nordés), aprobado polo Consello da Xunta de Galicia na súa reunión do 1 de outubro de 1997 (Diario Oficial de Galicia, do 15 de decembro de 1997), contén, entre outras determinacións, a de vincula-lo planeamento dos municipios afectados ás determinacións contidas nel.</p>
<p>c) O proxecto foi sometido a un estudio ambiental, sendo aprobada a declaración de efectos ambientais por Resolución do 9 de xuño de 1998, da Dirección Xeral de Calidade e Avaliación Ambiental.</p>
<p>Cuarto.-No expediente instruído para o efecto, cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas resolve:</p>
<p>1. Autorizar a Ineuropa Eólica del Xistral S.A.a instalación dos equipos electromecánicos do parque eólico nomeado Álabe-Nordés, que se van situar nos concellos do Valadouro e Muras e aproba-lo proxecto de execución da dita instalación.</p>
<p>2. Declara-la utilidade pública en concreto das instalacións que se autorizan dentro do polígono definido nesta resolución, para os efectos establecidos no do artigo 52 da Lei de ordenación do sistema eléctrico nacional.</p>
<p>Todo iso de acordo coas condicións seguintes:</p>
<p>Primeira.-Ineuropa Eólica del Xistral S.A., para os efectos de garanti-lo cumprimento das súas obrigas, deberá constituír, no prazo dun mes a contar desde o outorgamento da presente autorización, unha fianza por importe de 60.588.656 pesetas, conforme o disposto no artigo 14 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 11, apartado 3º do Decreto 1775/1967, do 22 de xullo, e devolverase unha vez que se formalice a acta de posta en marcha das instalacións.</p>
<p>Segunda.-As instalacións que se autorizan deberán de realizarse de acordo coas especificacións e planos que figuran no proxecto presentado pola empresa, cun orzamento de 3.029.432.802 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria. Así mesmo, a Delegación Provincial de Industria e Comercio en Lugo poderá autoriza-las modificacións de detalle do proxecto que</p>
<p>resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio en Lugo inspeccionará a totalidade das obras e montaxes efectuados e verificará o cumprimento dos compromisos contraídos por Ineuropa Eólica del Xistral S.A. no seu plan eólico.</p>
<p>Quinta.-A empresa, como requisito necesario para a aplicación ás instalacións que se autorizan do réxime especial creado polo Real decreto 2366/1994, do 9 de decembro, deberá inscribir aquela no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG 14 de xullo), no prazo de 2 meses, contados a partir da data da acta de posta en marcha da instalación. O parque interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento das condicións impostas nesta resolución, así como aquelas que no seu día se emitan conforme ó disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calqueroutra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencia ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non pon fin á vía administrativa, poderá interpoñerse, se é o caso, recurso ordinario ante o conselleiro de Industria e Comercio no prazo dun mes contado desde a súa publicación, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 22 de xuño de 1998.</p>
<p>Joaquín del Moral Crespo</p>
<p>Director xeral de Industria</p>
<p>7536</p>

