---
date: '1998-08-20'
id: 4CC2
page: 9575
number: 161
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 30 de xullo de 1998 pola que se convocan unhas xornadas sobre
  transporte de mercadorías perigosas.
range: Resolución
url: 'https://www.xunta.gal/dog/Publicados/1998/19980820/Anuncio4CC2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1998, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre Transporte de mercadorías perigosas, que deberán desenvolverse conforme as seguintes bases:</p>
<p>1. Obxectivos: as xornadas teñen por obxectivo dota-los membros dos corpos e forzas de seguridade dos coñecementos necesarios que lles sexan útiles no desempeño posterior da súa profesión.</p>
<p>2. Destinatarios: as xornadas van dirixidas ós membros dos corpos e forzas de seguridade.</p>
<p>3. Inscricións: a inscrición dos participantes será totalmente gratuíta.</p>
<p>4. Prazas: o número de prazas que se ofertan é de 80.</p>
<p>5. Solicitudes:</p>
<p>a) O persoal que desexe participar nestas xornadas deberá presentar, cuberta a máquina ou con letra moi clara a instancia que figura no anexo.</p>
<p>b) O prazo para a presentación de instancias rematará o día 26 de outubro de 1998, ás 14 horas.</p>
<p>c) As instancias deberán enviarse á sede da Academia Galega de Seguridade situada na avenida da</p>
<p>Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>6. Datas: as xornadas celebraranse durante os días 4 e 5 de novembro de 1998.</p>
<p>O horario será en xornada de mañá (9.30 h.-14 h.) e tarde (16:30 h.-20 h.) o día 4, e en sesión de mañá o día 5.</p>
<p>7. Relación de admitidos: a relación de admitidos publicarase o día 30 de outubro de 1998 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>8. Lugar: salón de actos da Academia Galega de Seguridade, sito na avenida da Cultura, s/n, no Concello da Estrada.</p>
<p>9. Certificado de participación: ó remate das xornadas entregaráselle un certificado de asistencia a aquelas persoas que acrediten a súa participación continuada a elas.</p>
<p>10. Modificacións: a Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 30 de xullo de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7492</p>

