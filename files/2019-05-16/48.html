---
date: '2019-05-16'
id: C3K1-020519-0001
page: 23997
number: 93
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 29 de abril de 2019, da Xefatura Territorial de Lugo, pola que se
  notifica a resolución do expediente sancionador 2018121AL-LU, por infracción
  en materia sanitaria.
range: Cédula
url: >-
  https://www.xunta.gal/dog/Publicados/2019/20190516/AnuncioC3K1-020519-0001_gl.html
---
<p>Con data do 25 de marzo de 2019, a xefa territorial da Consellería de Sanidade de Lugo ditou resolución do expediente sancionador 2018121AL-LU, incoado na Xefatura Territorial da Consellería de Sanidade de Lugo á persoa que se sinala no anexo.</p>
    <p>Intentada a notificación desta resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas, e non sendo posible a súa práctica, por medio da presente cédula e ao abeiro do disposto no artigo 44 da dita lei, notifícaselle á persoa interesada o contido da citada resolución, que figura como anexo, para que poida ter coñecemento del.</p>
    <p>Así mesmo, fáiselle saber o dereito que lle asiste para interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establecen os artigos 121 e 122 da Lei 39/2015, do 1 de outubro, lembrándolle o seu dereito a consultar o expediente, depositado nas dependencias desta xefatura, sita na rúa Montevideo, 9, Lugo, e a obter, de ser o caso, copia del, segundo o previsto na letra a) do artigo 53.1 da citada Lei 39/2015. </p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte; todo isto mediante o ingreso que poderá efectuar en calquera oficina de Abanca, BBVA, Santander ou https://ovt.atriga.gal, empregando os impresos normalizados que se lle facilitarán nas dependencias desta xefatura territorial. O pagamento voluntario porá fin ao expediente; de non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á persoa interesada, en cumprimento do disposto no artigo 44 da xa citada Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Lugo, 29 de abril de 2019</p>
    <footer><p>Mª Begoña Seco Varela<br>Xefa territorial de Lugo</p></footer>
    <h2>ANEXO</h2>
    <p>Nº expediente: 2018121AL-LU.</p>
    <p>DNI da persoa interesada: 34310011Z.</p>
    <p>Último enderezo coñecido: rúa Vázquez Saco, 60, 27600 Sarria.</p>
    <p>Feitos imputados: infracción da lexislación aplicable en materia de seguridade alimentaria.</p>
    <p>Tipificación: unha infracción leve.</p>
    <p>Sanción imposta: trescentos euros (300,00 €).</p>

