---
date: '2019-05-16'
id: G0533-070519-0001
page: 23878
number: 93
agency: Consellería de Infraestruturas e Mobilidade
section: IV. Oposicións e concursos.
title: >-
  ORDE do 29 de abril de 2019 pola que se resolve a convocatoria para a
  provisión, polo sistema de libre designación, dun posto de traballo vacante na
  entidade pública empresarial Augas de Galicia, anunciada pola Orde do 20 de
  febreiro de 2019.
range: Orde
url: >-
  https://www.xunta.gal/dog/Publicados/2019/20190516/AnuncioG0533-070519-0001_gl.html
---
<p>Convocada a provisión, polo sistema de libre designación, dun posto de traballo vacante na entidade pública empresarial Augas de Galicia, por Orde do 20 de febreiro de 2019 (<em>Diario Oficial de Galicia</em> nº 54, do 18 de marzo), de conformidade co establecido no artigo 92 da Lei 2/2015, do 29 de abril, do emprego público de Galicia (DOG núm. 82, do 4 de maio), e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da mesma lei, esta consellería</p>
    <p class="dog-titulo">DISPÓN:</p>
    <p>Primeiro</p>
    <p>Resolver a convocatoria pública para a provisión, polo sistema de libre designación, dun posto de traballo vacante na entidade pública empresarial Augas de Galicia, anunciada pola Orde do 20 de febreiro de 2019 (<em>Diario Oficial de Galicia</em> nº 54, do 18 de marzo).</p>
    <p>Segundo</p>
    <p>Adxudicar destino, no posto de traballo que se indica, e seleccionar o funcionario/a que se relaciona no anexo da presente orde.</p>
    <p>Terceiro</p>
    <p>O cesamento no destino actual do funcionario/a que obtivo praza producirase no prazo de tres días, contados a partir do seguinte ao da data de publicación desta orde no <em>Diario Oficial de Galicia</em>. Se a resolución comporta o reingreso ao servizo activo, o prazo de toma de posesión deberá computarse desde o día seguinte ao da publicación da resolución no <em>Diario Oficial de Galicia</em>.</p>
    <p>Conforme o establecido no artigo 14 do Decreto 93/1991, do 20 de marzo, a toma de posesión da praza adxudicada deberase realizar no prazo dos tres días hábiles seguintes ao do cesamento se non implica cambio de residencia, ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O cómputo de prazos de posesión iniciarase cando rematen os permisos ou licenzas que, de ser o caso, fosen concedidas ao interesado/a. Nos supostos de baixa por incapacidade temporal, iniciarase a partir da correspondente alta.</p>
    <p>Cuarto</p>
    <p>A xefatura do centro en que cause baixa o funcionario/a, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Infraestruturas e Mobilidade, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de abril de 2019</p>
    <footer><p>Ethel Vázquez Mourelle<br>Conselleira de Infraestruturas e Mobilidade</p></footer>
    <h2>ANEXO</h2>
    <p>Apelidos e nome: Pedrouzo Devesa, Pedro Felipe.</p>
    <p>NRP: ****352802 A2060.</p>
    <p>Grupo: A1.</p>
    <p>Corpo/escala: corpo superior da Administración xeral da Comunidade Autónoma de Galicia.</p>
    <p>Código do posto: MA.A01.00.003.15770.001.</p>
    <p>Denominación do posto: subdirector/a xeral de Réxime Económico-Financeiro.</p>
    <p>Dependencia: Subdirección Xeral de Réxime Económico-Financeiro.</p>
    <p>Localidade: Santiago de Compostela.</p>
    <p>Nivel: 30.</p>

