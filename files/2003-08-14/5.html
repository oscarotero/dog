---
date: '2003-08-14'
id: 18ED2
page: 10
number: 157
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 8 de agosto de 2003, da Dirección Xeral de Conservación da
  Natureza, pola que se veda para o exercicio da pesca da troita un tramo do río
  Miño no concello de Lugo.
range: Resolución
url: 'https://www.xunta.gal/dog/Publicados/2003/20030814/Anuncio18ED2_gl.html'
---
<p>Visto o informe do Servicio Provincial de Caza e Pesca Fluvial de Lugo en relación coas altas densidades de troitas en diversos puntos do río Miño nos que as augas presentan condicións de osixenación, temperatura e sombra mellores cás existentes en zonas nas que o escaso caudal, a ausencia de vexetación de ribeira e as altas temperaturas que se acadan impiden o normal desenvolvemento das troitas.</p>
<p>Vista a proposta de veda formulada pola Delegación Provincial da Consellería de Medio Ambiente en Lugo ante o prexuízo que se lle pode causar á poboación de troitas permitindo a pesca nas condicións ambientais existentes.</p>
<p>Esta dirección xeral, de conformidade co disposto no artigo 48 do Regulamento de ordenación da pesca</p>
<p>fluvial e dos ecosistemas acuáticos continentais (Decreto 130/1997, do 14 de maio),</p>
<p>RESOLVE:</p>
<p>Vedar para o exercicio da pesca da troita o tramo do río Miño comprendido entre o Caneiro do Rei Chiquito e o Caneiro de Vilar, ambos límites dentro do termo municipal de Lugo.</p>
<p>A veda manterase ata o comezo da temporada hábil do ano 2004.</p>
<p>Santiago de Compostela, 8 de agosto de 2003.</p>
<p>Francisco García-Bobadilla Prósper</p>
<p>Director xeral de Conservación da Natureza</p>

