---
date: '2012-05-31'
id: O92-180512-0002
page: 21124
number: 103
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 15 de maio de 2012 pola que se comunica o inicio de procedemento
  de incumprimento total e, se é o caso, a resolución de suspensión de
  pagamento, aos titulares dos expedientes que se relacionan.
range: Resolución
url: >-
  https://www.xunta.gal/dog/Publicados/2012/20120531/AnuncioO92-180512-0002_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), pola presente resolución ponse en coñecemento dos titulares dos expedientes relacionados no anexo a esta resolución, que o director xeral do Igape acordou iniciar o procedemento de incumprimento total das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas, e suspender os pagamentos naqueles expedientes que xa tivesen presentada a solicitude de cobramento, ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. Concédeselles aos titulares dos expedientes un prazo de quince días hábiles desde a publicación desta resolución no <em>Diario Oficial de Galicia</em> para presentar alegacións co fin de xustificar a non procedencia destes presuntos incumprimentos. Así mesmo, as resolucións de suspensión de pagamento esgotan a vía administrativa e contra elas os titulares dos expedientes nos que se acordou esta suspensión, poderán interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte á publicación desta resolución. Os expedientes póñense de manifesto aos interesados neste centro directivo sito en Santiago de Compostela, complexo administrativo San Lázaro, s/n.</p>
    <p>Santiago de Compostela, 15 de maio de 2012.</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>N.º expediente</td>
       <td>Nome/razón social</td>
       <td>Programa de axudas</td>
       <td>Data&lt;br&gt;resolución</td>
       <td>Órgano que dita&lt;br&gt;a resolución</td>
       <td>Notificación</td>
      </tr>
      <tr>
       <td>IG104.2008.1.169</td>
       <td>Proyectos Inmobiliarios&lt;br&gt;y Construcciones Baanante, S.L.</td>
       <td>Proxectos dirixidos a mellorar a organización das pemes mediante a consultoría de proceso e implantación de ferramentas de xestión de proceso soporte e cadros de mando (Resolución do 5 de febreiro de 2009, DOG núm. 31, do 13 de febreiro)</td>
       <td>20.2.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG110.2011.1.168</td>
       <td>Avioparts, S.L.</td>
       <td>Liña participación en eventos expositivos e promocionais internacionais celebrados fóra de Galicia (Resolución do 31 de xaneiro de 2011, DOG núm. 22, do 2 de febreiro)</td>
       <td>26.10.2011</td>
       <td>Secretario xeral do Igape (P.D. Acordo 1.6.2011, DOG núm. 113, do 14 de xuño)</td>
       <td>Acordo de inicio de expediente de incumprimento total</td>
      </tr>
      <tr>
       <td>IG110.2011.1.219</td>
       <td>Nogui Outeiro Ourense, S.L.</td>
       <td>Liña participación en eventos expositivos e promocionais internacionais celebrados fóra de Galicia (Resolución do 31 de xaneiro de 2011, DOG núm. 22, do 2 de febreiro)</td>
       <td>9.3.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG149.2008.1.362</td>
       <td>Blanco Méndez, Benito</td>
       <td>Programa de apoio aos investimentos no sector transporte de viaxeiros por estrada (Resolución do 28 de abril de 2008, DOG núm. 84, do 2 de maio)</td>
       <td>20.2.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG174.2010.2.352</td>
       <td>Reciclaxes Arenosa, S.L.</td>
       <td>Proxectos de mellora dos equipamentos das pemes do sector servizos cun investimento subvencionable superior a 30.000 € e ata 200.000 € (Resolución do 15 de abril de 2010, DOG núm. 80, do 29 de abril e Resolución do 17 de decembro de 2010, DOG núm. 247, do 27 de decembro)</td>
       <td>9.3.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de suspensión de pagamentos</td>
      </tr>
     </tbody>
    </table>

