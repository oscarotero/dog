---
date: '2007-10-19'
page: 16
number: 203
agency: CONSELLERÍA DE INNOVACIÓN E INDUSTRIA
section: III. OUTRAS DISPOSICIÓNS
title: >-
  Orde do 9 de outubro de 2007 pola que se amplía o prazo de xustificación do
  investimento realizado ao abeiro da Orde do 23 de abril de 2007 pola que se
  establecen as bases reguladoras para a concesión, en réxime de concorrencia
  competitiva, das subvencións para a renovación de instalacións eléctricas de
  baixa tensión no interior de edificios e vivendas habitadas na Comunidade
  Autónoma de Galicia, e se procede á súa convocatoria para o ano 2007 (IN410B).
range: Orde
---
<p>A Consellería de Innovación e Industria ditou a Orde do 23 de abril de 2007 pola que se establecen as bases reguladoras para a concesión de axudas para a renovación de instalacións eléctricas de baixa tensión en edificios e vivendas habitadas na Comunidade Autónoma de Galicia, (Diario Oficial de Galicia nº 85, do 3 de maio de 2007).</p>
<p>Na citada disposición establécese como requisito indispensable para o libramento de axudas a presentación da documentación acreditativa do investimento realizado antes do 30 de outubro de 2007.</p>
<p>Tendo en conta o elevado número de solicitudes presentadas e o dilatado proceso de avaliación dos proxectos e resolución dos respectivos expedientes, considérase necesario ampliar o prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron conferidas,</p>
<p>DISPOÑO:</p>
<p>Artigo único.-Ampliar o prazo para a execución e xustificación dos investimentos ou actuacións subvencionables ao abeiro da orde da Consellería de Innovación e Industria do 23 de abril de 2007 ata o 30 de novembro de 2007.</p>
<p>Santiago de Compostela, 9 de outubro de 2007.</p>
<p>Fernando Xabier Blanco Álvarez</p>
<p>Conselleiro de Innovación e Industria</p>

