---
date: '2012-07-13'
id: U500-060712-0004
page: 28044
number: 134
agency: Universidade de Vigo
section: IV. Oposicións e concursos.
title: >-
  RESOLUCIÓN do 5 de xullo de 2012 pola que se nomea profesorado de corpos
  docentes universitarios (DF1201).
range: Resolución
url: >-
  https://www.xunta.gal/dog/Publicados/2012/20120713/AnuncioU500-060712-0004_gl.html
---
<p>De conformidade coas propostas elevadas polas comisións nomeadas para xulgar os concursos de acceso convocados mediante Resolución desta universidade do 14 de febreiro de 2012 (BOE do 22 de febreiro), e tras presentaren as persoas propostas a documentación a que fai referencia a base 7ª da convocatoria.</p>
    <p>Esta reitoría, en uso das atribucións conferidas polo artigo 65 da Lei orgánica 6/2001, do 21 de decembro, de universidades (BOE do 24 de decembro), modificada pola Lei orgánica 4/2007, do 12 de abril (BOE do 13 de abril), e demais disposicións concordantes, resolveu efectuar os nomeamentos que se relacionan no anexo.</p>
    <p>Estes nomeamentos producirán plenos efectos a partir da correspondente toma de posesión polas persoas interesadas, que deberán efectuarse no prazo máximo de 20 días hábiles, que se contarán desde o día seguinte ao da publicación da presente resolución no Boletín Oficial del Estado. Se o último día do prazo coincide con sábado ou día inhábil na Universidade de Vigo, entenderase prorrogado ao primeiro día hábil seguinte segundo o artigo 48 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpor recurso de reposición ante o reitor, no prazo dun mes contado a partir do día seguinte ao da dita publicación, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 5 de xullo de 2012</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO</h2>
    <p>Código: DF1201-T04-555-CU-01.</p>
    <p>Corpo: catedrático/a de universidade.</p>
    <p>Área de coñecemento: A-555 Enxeñaría Química.</p>
    <p>Departamento: T04 Enxeñaría Química.</p>
    <p>Centro de traballo: 312 Escola de Enxeñaría Industrial-Vigo.</p>
    <p>DNI: 32444231-V.</p>
    <p>Nome e apelidos: Ángel Manuel Sánchez Bermúdez.</p>

