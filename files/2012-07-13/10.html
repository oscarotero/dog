---
date: '2012-07-13'
id: G0164-030712-0002
page: 28040
number: 134
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ANUNCIO do 27 de xuño de 2012, da Dirección Xeral de Centros e Recursos
  Humanos, polo que se comunica a apertura dun prazo para solicitar prazas de
  interinidades e substitucións no corpo mestres de taller de Artes Plásticas e
  Deseño, especialidade Dourado e Policromía (596604).
range: Anuncio
url: >-
  https://www.xunta.gal/dog/Publicados/2012/20120713/AnuncioG0164-030712-0002_gl.html
---
<p>Primeiro</p>
    <p>Comunícase que está aberto o prazo para posibles interinidades ou substitucións para o corpo de mestres de taller de artes plásticas e deseño, para a seguinte especialidade:</p>
    <table>
     <tbody>
      <tr>
       <td>Especialidade</td>
       <td>Titulacións</td>
      </tr>
      <tr>
       <td>Dourado e Policromía
        (596604)</td>
       <td>–&amp;nbsp;Graduado en Artes Aplicadas, sección de talleres de Artes Aplicadas e Oficios Artísticos, nunha das seguintes especialidades:
        •&amp;nbsp;Dourado e Policromía.
        •&amp;nbsp;Imaxinaría.
        •&amp;nbsp;Policromía.
        •&amp;nbsp;Talla en Madeira ou en Pedra.
        •&amp;nbsp;Talla Ornamental e Técnicas de Volume.
        –&amp;nbsp;Ciclo formativo de grao superior Artes Plásticas e Deseño de Artes Aplicadas da Escultura.</td>
      </tr>
     </tbody>
    </table>
    <p>Segundo. <em>Prazo de solicitude</em></p>
    <p>O prazo para presentar a instancia de solicitude, así como a documentación xustificativa dos requisitos mínimos exixidos e dos méritos alegados para a súa baremación, será de dez días naturais contados a partir do día seguinte ao da publicación deste anuncio no <em>Diario Oficial de Galicia</em> e poderanse presentar en calquera rexistro oficial ou en calquera das dependencias a que alude o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. No caso de que se optase por presentar a solicitude nunha oficina de Correos, farase en sobre aberto, para que a instancia sexa datada e selada polo funcionario de Correos antes de ser certificada. </p>
    <p>Terceiro. <em>Modelo de solicitude</em></p>
    <p>O modelo de solicitude está á disposición dos interesados na páxina web da consellería, no enderezo http://www.edu.xunta.es (xestión de profesorado; interinos e substitutos).</p>
    <p>Cuarto. <em>Comisión baremadora</em></p>
    <p>A asignación da puntuación que corresponde aos concursantes será levada a cabo por unha comisión constituída por funcionarios destinados na Consellería de Cultura, Educación e Ordenación Universitaria. Esta comisión estará cualificada na categoría primeira para os efectos do previsto no Decreto 144/2001, do 7 de xuño (DOG do 25 de xuño).</p>
    <p>Poderá asistir ás reunións da comisión, con voz e sen voto, un representante por cada unha das organizacións sindicais con presenza na mesa sectorial docente non universitaria.</p>
    <p>Quinto. <em>Requisitos dos candidatos e candidatas</em></p>
    <p>a) Estar en posesión da titulación que se sinala no punto primeiro deste anuncio.</p>
    <p>b) Ter superado o curso Celga 4 de lingua galega ou validación equivalente.</p>
    <p>Non obstante o anterior, poderán presentar solicitudes aquelas persoas que, posuíndo as titulacións sinaladas no punto primeiro, non posúan o curso de Celga 4 de lingua galega ou equivalente. Estes candidatos poderán ser seleccionados en defecto de candidatos que si o acrediten. Neste caso, de seren seleccionados, os candidatos deberán superar, no prazo máximo de dous anos desde que sexan nomeados, o curso de Celga 4 de lingua galega ou equivalente. A superación do devandito curso deberá ser comunicada á Subdirección Xeral de Recursos Humanos da Consellería de Consellería de Cultura, Educación e Ordenación Universitaria.</p>
    <p>Sexto</p>
    <p>O baremo, de acordo coa addenda asinada cos sindicatos da mesa sectorial docente o 11 de xullo de 2006 (texto refundido publicado na Resolución de 10 de maio de 2010, DOG do 19 de maio), será o publicado na fase de concurso do último concurso-oposición convocado no DOG.</p>
    <p>Santiago de Compostela, 27 de xuño de 2012</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

