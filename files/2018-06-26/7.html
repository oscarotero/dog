---
date: '2018-06-26'
id: G0474-190618-0003
page: 30843
number: 121
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 18 de xuño de 2018 pola que se redistribúen e se minoran os
  créditos orzamentarios por epígrafes recollidas na Resolución do 26 de
  decembro de 2017 pola que se establecen as bases reguladoras e se anuncia a
  convocatoria de subvencións para proxectos de enerxías renovables, para o ano
  2018, cofinanciadas polo Fondo Europeo de Desenvolvemento Rexional, no marco
  do programa operativo Feder-Galicia 2014-2020.
range: Resolución
url: >-
  https://www.xunta.gal/dog/Publicados/2018/20180626/AnuncioG0474-190618-0003_gl.html
---
<p>1. Mediante a Resolución do 26 de decembro de 2017 desta dirección, referida no encabezamento, publicada no Diario Oficial de Galicia número 21, do 30 de xaneiro de 2018, acordouse a aprobación das bases reguladoras xunto coa convocatoria de subvencións, cuxo procedemento administrativo de concesión se tramitará en réxime de concorrencia competitiva, para proxectos de equipamentos que utilicen biomasa como combustible e outras instalacións de enerxías renovables que utilicen como fonte enerxética a xeotermia, a aerotermia e a solar térmica, executados en Galicia para a Administración local, entidades sen ánimo de lucro, comunidades de montes, empresas e autónomos. </p>
    <p>2. Tal e como consta na parte expositiva da citada resolución, o financiamento desta convocatoria faise con cargo aos orzamentos do Instituto Enerxético de Galicia para o ano 2018. A procedencia dos fondos é de diversa natureza: fondos da Comunidade Autónoma e fondos comunitarios derivados do programa operativo Feder Galicia 2014-2020. </p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes, constátase que nalgunha das epígrafes o número de solicitantes é inferior ao esperado, mentres que noutras o volume de axuda solicitada superou a dispoñibilidade orzamentaria, polo que cómpre facer unha redistribución de fondos entre as distintas epígrafes e minorar o crédito orzamentario. </p>
    <p>O artigo 3 da resolución, relativo ao financiamento, prevé unha dotación inicial de 3.128.546,00 euros e no parágrafo segundo dese mesmo artigo establécese que o crédito máximo poderá ser redistribuído se nalgunha das epígrafes non se rexistran solicitudes suficientes para esgotar os fondos dispoñibles ou a calidade dos proxectos solicitados non alcanza a puntuación mínima exixida.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética,</p>
    <h2>RESOLVO:</h2>
    <p>Primeiro. Minorar a dotación de fondos inicialmente prevista para esta convocatoria na contía de 750.872,66 euros polo que o importe total asignado para estas axudas tras esta modificación ascende a 2.377.673,34 euros. </p>
    <p>Segundo. Unha vez minorados os fondos, estes redistribúense do seguinte xeito:</p>
    <p>Medida: fomento das actividades asociadas ao ciclo de aproveitamento de biomasa.</p>
    <table>
     <tbody>
      <tr>
       <td>Distribución por líña de axuda</td>
       <td>Dotación orzamentaria inicial (€)</td>
       <td>Modificacións (€)</td>
       <td>Dotación orzamentaria final (€)</td>
      </tr>
      <tr>
       <td>Empresas e autónomos biomasa tipoloxía B (Feder)</td>
       <td>1.383.416</td>
       <td>-756.629,12</td>
       <td>626.786,88</td>
      </tr>
      <tr>
       <td>Administración pública local biomasa (Feder)</td>
       <td>900.000</td>
       <td>- 45.332,23</td>
       <td>854.667,77</td>
      </tr>
      <tr>
       <td>Entidades sen ánimo de lucro biomasa (Feder)</td>
       <td>100.000</td>
       <td>51.088,69</td>
       <td>151.088,69</td>
      </tr>
      <tr>
       <td>Empresas e autónomos biomasa tipoloxía A (fondos propios)</td>
       <td>145.130</td>
       <td>-73.278,19</td>
       <td>71.851,81</td>
      </tr>
      <tr>
       <td>Empresa e autónomos xeotérmica (fondos propios)</td>
       <td>300.000</td>
       <td>- 51.704,07</td>
       <td>248.295,93</td>
      </tr>
      <tr>
       <td>Empresas e autónomos aerotermia e solar térmica (fondos propios)</td>
       <td>300.000</td>
       <td>124.982,26</td>
       <td>424.982,26</td>
      </tr>
      <tr>
       <td>Total</td>
       <td>3.128.546</td>
       <td>-750.872,66</td>
       <td>2.377.673,34</td>
      </tr>
     </tbody>
    </table>
    <p>Santiago de Compostela, 18 de xuño de 2018</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

