---
date: '2018-06-26'
id: G0474-190618-0001
page: 30845
number: 121
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 18 de xuño de 2018 pola que se redistribúen e se amplían os
  créditos orzamentarios por epígrafes recollidas na Resolución do 26 de
  decembro de 2017 pola que se establecen as bases reguladoras e se anuncia a
  convocatoria, en réxime de concorrencia competitiva, de subvencións para a
  realización de auditorías enerxéticas, implantación de sistemas de xestión e
  proxectos de aforro e eficiencia enerxética nas empresas dos sectores
  industria, servizos e agrícola primario, para o ano 2018, cofinanciadas polo
  Fondo Europeo de Desenvolvemento Rexional (Feder) no marco do programa
  operativo Feder-Galicia 2014-2020.
range: Resolución
url: >-
  https://www.xunta.gal/dog/Publicados/2018/20180626/AnuncioG0474-190618-0001_gl.html
---
<p>1. Mediante a Resolución do 26 de decembro de 2017 desta dirección, referida no encabezamento, publicada no <em>Diario Oficial de</em> Galicia núm. 21, do 30 de xaneiro de 2018, acordouse a aprobación das bases reguladoras xunto coa convocatoria de subvencións, cuxo procedemento administrativo de concesión se tramitará en réxime de concorrencia competitiva, para a realización de auditorías enerxéticas, implantación de sistemas de xestión e proxectos de aforro e eficiencia enerxética nas empresas dos sectores industria, servizos e agrícola primario. </p>
    <p>2. Tal e como consta na parte expositiva da citada resolución, o financiamento desta convocatoria faise con cargo aos orzamentos do Instituto Enerxético de Galicia para o ano 2018. A procedencia dos fondos é de diversa natureza: fondos da Comunidade Autónoma e fondos comunitarios derivados do programa operativo Feder Galicia 2014-2020. </p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes, constatase que nalgunha das epígrafes o número de solicitudes é inferior ao esperado, mentres que noutras o volume de axuda solicitada superou a dispoñibilidade orzamentaria, polo que cómpre facer unha redistribución de fondos entre as distintas epígrafes e ampliar o crédito orzamentario. </p>
    <p>O artigo 3 da resolución, relativo ao financiamento, prevé unha dotación inicial de 4.382.377,00 euros con cargo á aplicación orzamentaria 09.A2.733A.770.0 e no parágrafo segundo dese mesmo artigo establécese que o crédito máximo poderá ser redistribuído se nalgunha das epígrafes non se rexistran solicitudes suficientes para esgotar os fondos dispoñibles ou a calidade dos proxectos solicitados non alcanza a puntuación mínima exixida.</p>
    <p>Nese mesmo artigo establécese a posibilidade de incrementar o crédito coa condición dunha maior dispoñibilidade derivada dalgunha das circunstancias previstas no artigo 30.2 do Decreto 11/2009, logo da aprobación da modificación orzamentaria que proceda. </p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética, </p>
    <h2>RESOLVO: </h2>
    <p>Primeiro. Ampliar a dotación de fondos inicialmente prevista para esta convocatoria na contía de 1.072.102,04, polo que o importe total asignado para estas axudas con cargo á aplicación orzamentaria 09.A2.733A.770.0 tras esta ampliación ascende a 5.454.479,04 euros. </p>
    <p>Segundo. Unha vez ampliados os fondos, estes redistribúense do seguinte xeito: </p>
    <table>
     <tbody>
      <tr>
       <td>Distribución por líña de axuda</td>
       <td>Dotación orzamentaria inicial (€)</td>
       <td>Modificacións (€)</td>
       <td>Dotación orzamentaria final (€)</td>
      </tr>
      <tr>
       <td>AE-Auditorías enerxéticas</td>
       <td>100.000,00</td>
       <td>-91.716,50</td>
       <td>8.283,50</td>
      </tr>
      <tr>
       <td>SX-Implantación sistemas de xestión</td>
       <td>100.000,00</td>
       <td>-100.000,00</td>
       <td>0,00</td>
      </tr>
      <tr>
       <td>PAEI-Proxectos de aforro e eficiencia enerxética no sector industrial e ESE</td>
       <td>2.862.377,00</td>
       <td>592.102,04</td>
       <td>3.454.479,04</td>
      </tr>
      <tr>
       <td>PAES-Proxectos de aforro e eficiencia enerxética no sector servizos</td>
       <td>500.000,00</td>
       <td>271.716,50</td>
       <td>771.716,50</td>
      </tr>
      <tr>
       <td>PAEA-Proxectos de aforro e eficiencia enerxética no sector agrícola primario</td>
       <td>820.000,00</td>
       <td>400.000,00</td>
       <td>1.220.000,00</td>
      </tr>
      <tr>
       <td>Total</td>
       <td>4.382.377,00</td>
       <td>1.072.102,04</td>
       <td>5.454.479,04</td>
      </tr>
     </tbody>
    </table>
    <p>Santiago de Compostela, 18 de xuño de 2018</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

