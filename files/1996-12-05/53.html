---
date: '1996-12-05'
id: C502
page: 11
number: 238
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 22 de novembro de 1996, da Dirección Xerencia de Atención
  Primaria de Ourense, pola que se anuncia concurso público aberto, polo trámite
  de urxencia, para a contratación do servicio de limpeza nos centros de saúde
  de Ribadavia e Allariz (C.P. 1/1997).
range: Resolución
url: 'https://www.xunta.gal/dog/Publicados/1996/19961205/AnuncioC502_gl.html'
---
<p>A Dirección Xerencia de Atención Primaria de Ourense, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG nº 111, do 6 de xuño) da Consellería de Sanidade e Servicios Sociais, convoca o seguinte concurso público polo procedemento aberto e con carácter de urxencia.</p>
<p>Obxecto e orzamento: a contratación do servicio de limpeza nos centros de saúde de Ribadavia e Allariz, por un orzamento de licitación á totalidade dos lotes (centros) de oito millóns duascentas noventa e catro mil oitocentas sesenta e oito (8.294.868) pesetas, IVE incluído.</p>
<p>Os licitadores poderán concorrer a un ou os dous lotes nos que se divide o obxecto do contrato.</p>
<p>Forma de adxudicación: procedemento aberto mediante concurso público polo trámite de urxencia.</p>
<p>Prazo de execución: será desde o 1 de xaneiro ata o 31 de decembro de 1997.</p>
<p>Documentos de interese para os licitadores: o prego de cláusulas administrativas e demais documentación complementaria poden ser solicitados na sede da Xerencia de Atención Primaria en Ourense, sita na Avda. de Zamora, 13-3ª planta, (subministracións), teléfono: (988) 38 64 37, fax: (988) 38 64 50, tódolos días laborables, agás sábados, durante as horas hábiles de oficina.</p>
<p>Fianzas:</p>
<p>-Provisional, do 2% do importe de licitación correspondente ó lote/s a que se concorra. Deberá ser depositada previamente á licitación nalgunha das formas que establece o artigo 36 da Lei 13/1995, de contratos das administracións públicas. No caso de ser constituída mediante aval, será suficiente a inclusión da póliza de entidade financeira pola que se formalice o aval.</p>
<p>-Definitiva, do 4% do orzamento de licitación correspondente ó lote/s dos que resulte adxudicatario.</p>
<p>Solvencia económica y financeira: acreditarase por algún dos medios indicados no artigo 16 da Lei 13/1995, de contratos das administracións públicas.</p>
<p>Solvencia técnica: acreditarase por algún dos medios indicados no artigo 19 da Lei 13/1995, de contratos das administracións públicas.</p>
<p>Criterios de adxudicación:</p>
<p>1. Número de horas de limpeza: ata 10 puntos.</p>
<p>2. Prezo ofertado: ata 8 puntos.</p>
<p>3. Sistema previsto para o mantemento do servicio nos horarios de gardas: ata 6 puntos.</p>
<p>4. Materiais, útiles e maquinarias que hai que empregar: ata 3 puntos.</p>
<p>Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente, no Rexistro da Xerencia de Atención Primaria, antes das 14 horas do décimo terceiro día natural contado a partir do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (988) 38 64 50, ou telegrama no mesmo día; de</p>
<p>recibirse a oferta pasados 10 días naturais da data de finalización do prazo de presentación, esta non será aceptada.</p>
<p>Apertura das proposicións: terá lugar na sala de xuntas da Xerencia de Atención Primaria de Ourense, a partir das 10 horas do décimo primeiro día natural contado a partir do seguinte ó que finalice o prazo de presentación das ofertas. No caso de que o devandito día coincida en sábado ou festivo, a apertura das proposicións terá lugar no seguinte día hábil.</p>
<p>Documentación que deberán xunta-los licitadores: os documentos que figuran na cláusula 8ª do prego de cláusulas administrativas particulares.</p>
<p>Anuncios: o pagamento dos anuncios do presente concurso público correrá por conta do/s adxudicatario/s do contrato.</p>
<p>Ourense, 22 de novembro de 1996.</p>
<p>Manuel de Toro Santos</p>
<p>Director xerente de Atención Primaria de Ourense</p>
<p>8979</p>

