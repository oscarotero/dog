---
date: '1996-12-05'
id: C43E
page: 11
number: 238
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de novembro de 1996 pola que se convocan unhas xornadas sobre
  o novo código e proceso penal.
range: Resolución
url: 'https://www.xunta.gal/dog/Publicados/1996/19961205/AnuncioC43E_gl.html'
---
<p>A Escola Galega de Administración Pública organiza unhas xornadas sobre o novo código e o proceso penal, conforme as seguintes bases:</p>
<p>1.-Obxecto.</p>
<p>Os días 19 e 20 de decembro de 1996 desenvolveranse, no salón de actos da Escola Galega de Administración Pública, unhas xornadas sobre o novo código e o proceso penal.</p>
<p>2.-Obxectivos.</p>
<p>As xornadas teñen por finalidade o estudio das consecuencias derivadas da entrada en vigor do novo Código penal, tanto desde o punto de vista do dereito procesal como desde a perspectiva da Administración pública, con especial consideración das administracións autonómicas.</p>
<p>3.-Contido.</p>
<p>Entre outros, desenvolveranse os seguintes temas:</p>
<p>-Competencia e tipos de procedementos. Reestructuración dos medios materiais na Administración de Xustiza.</p>
<p>-Execución de penas privativas de liberdade. A problemática dos arrestos de fin de semana e o seu cumprimento en depósitos municipais.</p>
<p>-Execución doutras penas. Responsabilidade civil das Administracións públicas.</p>
<p>4.-Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>5.-Desenvolvemento e duración.</p>
<p>As xornadas abriranse o xoves, día 19 de decembro, ás 16.30 horas, e rematarán, ás 21 horas do venres, día 20.</p>
<p>6.-Inscrición.</p>
<p>-Prazo: remata o luns, día 16 de decembro de 1996.</p>
<p>-Lugar de presentación: no rexistro xeral da Escola Galega de Administración Pública (polígono das Fontiñas, rúa de Madrid, 2-4, 15703 Santiago de Compostela). Tfno. 57 08 00. Telefax nº 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 17 de decembro, os peticionarios poderán obter confirmación da súa posible admisión, chamando por teléfono de 10.30 a 14.45 horas, ó seguinte número: (981) 57 08 00 (ext. 229), ou ben consultando a lista de admitidos, que se expoñerá no taboleiro de anuncios da Escola Galega de Administración Pública 24 horas despois de remata-lo prazo de presentación de solicitudes.</p>
<p>7.-Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas, e expresarase neste documento a natureza da actividade e a data da súa realización.</p>
<p>Santiago de Compostela, 27 de novembro de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>8872</p>

