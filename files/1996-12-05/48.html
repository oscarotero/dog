---
date: '1996-12-05'
id: C4EE
page: 11
number: 238
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 29 de novembro de 1996, da Consellería de Cultura e Comunicación
  Social, pola que se anuncia, polo sistema de concurso aberto, trámite de
  urxencia, a contratación dos seguintes servicios: persoal privado para
  servicios de seguridade na Biblioteca Pública Miguel González Garcés de Elviña
  (A Coruña); limpeza en dependencias da Delegación Provincial da Consellería de
  Cultura e Comunicación Social en Lugo (Arquivo Histórico Provincial, Museo
  Arqueolóxico do Castro de Viladonga e Biblioteca Pública), limpeza en
  dependencias da Delegación Provincial da Consellería de Cultura e Comunicación
  Social na Coruña (Museo de Belas Artes, Museo das Peregrinacións e Biblioteca
  Pública).
range: Resolución
url: 'https://www.xunta.gal/dog/Publicados/1996/19961205/AnuncioC4EE_gl.html'
---
<p>Esta Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, a contratación dos seguintes servicios:</p>
<p>-Persoal privado para servicios de seguridade na Biblioteca Pública Miguel González Garcés de Elviña (A Coruña).</p>
<p>-Orzamento de licitación: nove millóns setecentas mil pesetas (9.700.000 ptas.), IVE incluído.</p>
<p>-Prazo de execución : doce (12) meses.</p>
<p>-Limpeza en dependencias da Delegación Provincial da Consellería de Cultura e Comunicación Social en Lugo (Arquivo Histórico Provincial, Museo Arqueolóxico do Castro de Viladonga e Biblioteca Pública).</p>
<p>-Orzamento de licitación: seis millóns catrocentas mil pesetas (6.400.000 ptas.), IVE incluído.</p>
<p>-Prazo de execución : doce (12) meses.</p>
<p>-Limpeza en dependencias da Delegación Provincial da Consellería de Cultura e Comunicación Social na Coruña (Museo de Belas Artes, Museo das Peregrinacións e Biblioteca Pública).</p>
<p>-Orzamento de licitación: catorce millóns trescentas mil pesetas (14.300.000 ptas.), IVE incluído.</p>
<p>-Prazo de execución: doce (12) meses.</p>
<p>-Nestes servicios non se esixe fianza provisional.</p>
<p>-Exposición dos Pregos: os pregos de prescricións técnicas e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono 981/58 89 38.</p>
<p>-Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>-Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que concurran a máis dunha obra, deberán presenta-la documentación para cada unha delas.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisións de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio do presente concurso correrá por conta dos adxudicatarios.</p>
<p>Santiago de Compostela, 29 de novembro de 1996.</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>9092</p>

