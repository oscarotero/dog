---
date: '2019-06-28'
id: G0256-200619-0001
page: 30698
number: 122
agency: Axencia Turismo de Galicia
section: III. Outras disposicións.
title: >-
  RESOLUCIÓN do 19 de xuño de 2019 pola que se dá publicidade á encomenda de
  xestión á Empresa Pública de Servizos Agrarios Galegos, S.A. (Seaga) para o
  apoio técnico, dirección de execución e coordinación de seguridade e saúde das
  actuacións de conservación integral dos camiños de Santiago na Comunidade
  Autónoma de Galicia.
range: Resolución
url: >-
  https://www.xunta.gal/dog/Publicados/2019/20190628/AnuncioG0256-200619-0001_gl.html
---
<p>De conformidade co artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda da Axencia Turismo de Galicia á Empresa Pública de Servizos Agrarios Galegos, S.A. (Seaga) para o apoio técnico, dirección de execución e coordinación de seguridade e saúde das actuacións de conservación integral dos camiños de Santiago na Comunidade Autónoma de Galicia, coas seguintes características:</p>
    <p>– Actividade: o obxecto deste encargo consiste na realización de dúas tarefas principalmente:</p>
    <p>• Realización da dirección de execución e coordinación de seguridade e saúde nas obras de conservación integral dos camiños de Santiago na Comunidade Autónoma de Galicia.</p>
    <p>• Servizo de apoio técnico para o control e vixilancia das actuacións da conservación integral dos camiños de Santiago na Comunidade Autónoma de Galicia.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre entidades públicas pertencentes ao sector público autonómico dotadas de personalidade xurídica propia e ser a Empresa Pública de Servizos Agrarios Galegos, S.A. medio propio e servizo técnico da Administración da Comunidade Autónoma de Galicia, segundo o disposto nos artigos 10, 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia da encomenda: os traballos realizaranse desde o 1 de agosto de 2019 ata o 31 de decembro de 2021.</p>
    <p>– Financiamento: o orzamento da encomenda ascende a 361.894,94 € e tramítase con cargo á aplicación orzamentaria 11.A2.761A.616.0, proxecto de gasto 2015 00008.</p>
    <p>Santiago de Compostela, 19 de xuño de 2019</p>
    <footer><p>Mª Nava Castro Domínguez<br>Directora de Turismo de Galicia</p></footer>

