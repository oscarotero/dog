---
date: '2004-09-15'
page: 12
number: 180
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: II. AUTORIDADES E PERSOAL
title: >-
  Orde do 14 de setembro de 2004 pola que se dispón que o secretario xeral da
  Consellería da Presidencia, Relacións Institucionais e Administración Pública
  se encargue do despacho dos asuntos da Dirección Xeral da Función Pública.
range: Orde
---
<p>Producido o cesamento da titular da Dirección Xeral da Función Pública, cómpre adoptar as medidas inmediatas para que, sen prexuízo do posterior nomeamento do novo titular do centro directivo, se asegure o correcto funcionamento do servizo e a resolución, se é o caso, dos asuntos encomendados á devandita dirección xeral.</p>
<p>Por todo iso, en virtude das atribucións que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Dirección Xeral da Función Pública, que figuran no Decreto 255/2003, do 8 de maio, polo que se establece a estrutura orgánica da Consellería da Presidencia, Relacións Institucionais e Administración Pública, modificado polo Decreto 281/2003, do 19 de xuño, e outras que lle fosen expresamente delegadas, quédanlle encomendados temporalmente e ata que se produza o nomeamento do seu titular, ao secretario xeral da Consellería da Presidencia, Relacións Institucionais e Administración Pública.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 14 de setembro de 2004.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

