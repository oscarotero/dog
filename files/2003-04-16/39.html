---
date: '2003-04-16'
id: DD02
page: 4
number: 75
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 27 de febreiro de 2003, da Delegación Provincial de Lugo, pola
  que se somete a información pública a solicitude de autorización
  administrativa, aprobación do proxecto de execución e declaración de utilidade
  pública, en concreto, da instalación eléctrica L.M.T., C.T. e R.B.T. de
  Piñeira-estrada, no concello de Monforte de Lemos. (Expediente 2/2002 A.T.).
range: Resolución
url: 'https://www.xunta.gal/dog/Publicados/2003/20030416/AnuncioDD02_gl.html'
---
<p>1. Autorización administrativa.</p>
<p>Para os efectos previstos na Lei 54/1997, título VII, do Real decreto 1955/2000, do 1 de decembro, sobre autorizacións de instalacións de enerxía eléctrica, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se citan a continuación:</p>
<p>-Peticionario: Unión Fenosa Distribución, S.A.</p>
<p>-Finalidade: mellora da infraestructura eléctrica existente na zona.</p>
<p>-Características técnicas principais:</p>
<p>1. Liña de media tensión aérea con orixe na L.M.T. ó C.T. Piñeira-O Bosque e remate no C.T. proxectado de Piñeira de 201 m de lonxitude a 20 kV sobre apoios de formigón en conductor LA-56.</p>
<p>2. Centro de transformación aéreo de intemperie de Piñeira de 100 kVA de potencia e relación de transformación 20.000/380-220 V.</p>
<p>3. Rede de baixa tensión aérea de Piñeira de 1.720 m de lonxitude a 380/220 V sobre apoios de formigón en conductor R.Z.</p>
<p>4. Rede de baixa tensión aérea de Piñeira-norte de 1.045 m de lonxitude a 380/220 V sobre apoios de formigón en conductor R.Z.</p>
<p>2. Urxente ocupación.</p>
<p>O beneficiario, ó abeiro do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto que, segundo o sinalado no artigo 54 da devandita lei, levará implícito en todo caso a necesidade de ocupación dos bens ou de adquisición dos dereitos afectados, e implicará a urxente ocupación para os efectos do artigo 52 da Lei de expropiación forzosa. Polo tanto, esta resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997, e no capítulo V do título VII do Real decreto 1955/2000, do 1 de decembro.</p>
<p>3. Alegacións.</p>
<p>O que se fai público para que se poida examina-lo proxecto de instalacións nesta delegación provincial (edificio administrativo-Ronda da Muralla, 70, Lugo), e formula-las reclamacións, por duplicado, que se consideren oportunas durante o prazo de vinte días. Igualmente, os interesados poderán formular, se é o caso, e no mesmo prazo, alegacións por escrito que consideren oportunas, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan,</p>
<p>de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 27 de febreiro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>Expediente: 2/2002Provincia: Lugo</p>
<p>L.M.T., C.T., R.B.T. en Piñeira-estradaTermo municipal: Monforte de Lemos</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºLugarCultivoNome e apelidosEnderezonº apoiommlm</p>
<table><tbody><tr><td>1</td><td>Ribeira</td><td>Prado</td><td>Manuel Andrade Pérez</td><td>Piñeira-Pereira, 14
27420 Monforte de Lemos
(Lugo)</td><td>1</td><td>2</td><td>194</td><td>1.940</td></tr></tbody></table>

