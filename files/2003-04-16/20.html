---
date: '2003-04-16'
id: DCAA
page: 4
number: 75
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 3 de abril de 2003 pola que se fai público o volume global de
  contratos de arrendamento financeiro que se van subsidiar e o límite de
  crédito dispoñible para a concesión de axudas, ó amparo do convenio de apoio
  financeiro ós investimentos das pequenas e medianas empresas, mediante
  contratos de arrendamento financeiro, subscrito entre o Instituto Galego de
  Promoción Económica e as entidades financeiras, para o ano 2003.
range: Resolución
url: 'https://www.xunta.gal/dog/Publicados/2003/20030416/AnuncioDCAA_gl.html'
---
<p>O convenio de apoio financeiro ós investimentos das pequenas e medianas empresas, mediante contratos de arrendamento financeiro, subscrito entre o Instituto Galego de Promoción Económica e as entidades financeiras, publicado mediante Resolución do 2 de abril de 2002 (DOG nº 72, do 15 de abril), prevé a publicación no Diario Oficial de Galicia para o ano 2003 do volume de contratos de arrendamento financeiro que se van subsidiar e o límite de crédito dispoñible para a concesión de axudas así como as partidas orzamentarias asignadas ó seu financiamento.</p>
<p>Con data do 27 de decembro de 2002 o Parlamento de Galicia aprobou os orzamentos xerais da Comunidade Autónoma de Galicia para o ano 2003, publicados mediante a Lei 6/2002 (DOG nº 251, do 30 de decembro de 2003).</p>
<p>Polo que antecede,</p>
<p>RESOLVO:</p>
<p>Facer pública a contía máxima total de contratos de arrendamento financeiro que se van subsidiar, o límite de crédito dispoñible para a concesión de axudas e as partidas orzamentarias asignadas ó seu financiamento, que figuran como anexo, que se derivan da aprobación dos orzamentos xerais da Comunidade Autónoma de Galicia para o ano 2003.</p>
<p>Santiago de Compostela, 3 de abril de 2003.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>
<p>ANEXO</p>
<p>Para o ano 2003, a contía máxima de contratos de arrendamento financeiro que se van subsidiar non poderá supera-lo importe de 36.060.726,25 euros e as axudas financiaranse con cargo á aplicación orzamentaria 02.01.01/01/08.656700 cun crédito plurianual (2003-2008) de 2.062.694,25 euros.</p>

