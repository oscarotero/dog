---
date: '2003-04-16'
id: DD5A
page: 4
number: 75
agency: CONCELLO DE BOIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030416/AnuncioDD5A_gl.html'
---
<p>A Comisión Municipal de Goberno, en sesión realizada o día 17 de febreiro de 2003, aprobou definitivamente a delimitación do polígono ou unidade de actuación delimitado polos eixes das rúas nº 6, 17 e 18 polo límite norte e polo límite sur paseo marítimo, correspondente ó ámbito da modificación puntual de Barraña, aprobada polo Concello Pleno en sesión extraordinaria realizada o día 20 de xuño de 2001 e cunha superficie total bruta de 10.458 metros cadrados.</p>
<p>O que se fai público co fin de que os propietarios interesados presenten no prazo de vinte días o proxecto de reparcelación, para os efectos previstos no art. 117 da Lei 9/2002, do 30 de decembro, de ordenación urbanística e protección do medio rural de Galicia.</p>
<p>Contra este acordo, que é definitivo na vía administrativa, poderá interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados a partir do día seguinte ó da publicación deste acordo e sen prexuízo da notificación persoal a cada un dos interesados ou o exercicio de calquera outro recurso que se considere pertinente.</p>
<p>Boiro, 4 de abril de 2003.</p>
<p>Jesús Alonso Fernández</p>
<p>Alcalde-Presidente</p>

