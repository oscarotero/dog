---
date: '2012-05-28'
id: O150-220512-0001
page: 20188
number: 100
agency: Escola Galega de Administración Pública
section: III. Outras disposicións.
title: >-
  RESOLUCIÓN do 22 de maio de 2012 pola que se convoca a Xornada sobre réxime
  xurídico do solo rústico e solo de núcleo rural.
range: Resolución
url: >-
  https://www.xunta.gal/dog/Publicados/2012/20120528/AnuncioO150-220512-0001_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración co Colexio de Arquitectos de Galicia e coa Dirección Xeral de Administración Local, a Xornada sobre réxime xurídico do solo rústico e solo de núcleo rural, conforme as seguintes bases:</p>
    <p>1. Obxectivos.</p>
    <p>Difundir as novidades lexislativas en materia de urbanismo en relación co réxime xurídico do solo rústico e solo de núcleo rural e analizar a problemática que xera a súa aplicación.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Posibilidades edificatorias en solo rústico.</p>
    <p>– Problemática en solo rústico: segregacións, parcelacións, legalizacións.</p>
    <p>– Solo rústico e normativa sectorial: distancia a plantacións, augas, patrimonio histórico-artístico.</p>
    <p>– Tipificación do solo de núcleo rural.</p>
    <p>– A problemática de actuación sobre solo rústico.</p>
    <p>3. Destinatarios.</p>
    <p>Arquitectos, técnicos das diferentes administracións públicas vinculados co urbanismo e interesados en xeral.</p>
    <p>4. Desenvolvemento.</p>
    <p>Esta xornada desenvolverase na Escola Galega de Administración Pública (EGAP) o día 5 de xuño de 2012.</p>
    <p>Duración: 6 horas lectivas, en horario de mañá e tarde.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>http://www.coag.es/formacion</p>
    <p>7. Prazo.</p>
    <p>O prazo de presentación de solicitudes finalizará o luns 4 de xuño de 2012.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Entregarase un certificado de asistencia, ao final da xornada, a aquelas persoas inscritas que participasen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 22 de maio de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>

