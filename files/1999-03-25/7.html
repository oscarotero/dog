---
date: '1999-03-25'
id: 59B6
page: 3
number: 58
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de febreiro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Gestión Deportiva Gallega, S.L.
range: Resolución
url: 'https://www.xunta.gal/dog/Publicados/1999/19990325/Anuncio59B6_gl.html'
---
<p>Visto o expediente do convenio colectivo para a empresa Gestión Deportiva Gallega, S.L., que tivo entrada nesta delegación provincial o día 5-2-1999, subscrito en representación da parte económica pola representación da empresa, e da parte social, polo delegado de persoal, en data 22-1-1999. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de febreiro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>I Convenio colectivo da empresa Gestión Deportiva Gallega, S.L. Ano 1999</p>
<p>Artículo 1º.-Ámbito funcional e territorial.</p>
<p>O presente convenio colectivo é de ámbito provincial e aplicarase e obrigará á empresa Gestión Deportiva Gallega, S.L. no centro de traballo que ten na actualidade, e a aqueloutros de nova creación que no futuro se poidan establecer nesta provincia. Encádrase na regulamentación nacional de traballos locais e espectáculos afecto a actividades que teñan por obxecto a planificación e desenvolvemento de infraestructuras deportivas, organización e patrocinio de eventos deportivos, xestión de instalacións deportivas, formación de técnicos e dirixentes deportivos, a edición e distribución de publicacións deportivas e as xestións de publicidade e promocións en recintos e soportes de instalacións e a comercialización de todo tipo de productos deportivos, sendo adxudicataria de tales servicios en diversos concellos e institucións públicas, e que comprende e abrangue tódolos subgrupos relacionados coa actividade deportiva e todo o espectáculo que sexa lúdico-deportivo e precise persoal para o </p>
<p>seu desenvolvemento.</p>
<p>Artigo 2º.-Ámbito persoal.</p>
<p>Este convenio afecta a tódolos traballadores, sexa cal for a súa categoría profesional, que durante a súa vixencia traballen baixo dependencia e por conta de Gestión Deportiva Gallega, S.L.</p>
<p>Artigo 3º.-Vixencia.</p>
<p>O presente convenio terá unha vixencia dun ano, e entrará en vigor a partir do 1 de xaneiro de 1999 para finaliza-lo 31 de decembro do 1999.</p>
<p>O presente convenio entenderase denunciado para tódolos efectos o 31 de outubro de 1999, data na que as partes económica e social se comprometen a inicia-la negociación dun novo convenio.</p>
<p>Artigo 4º.-Salarios.</p>
<p>Os salarios base para 1999 son os que figuran na táboa anexa.</p>
<p>En 1999 os salarios incrementaranse nunha porcentaxe fixa de 3% e aplicaranse sobre os salarios vixentes o 31-12-1998.</p>
<p>O 1-10-1999 os salarios incrementaranse nunha porcentaxe fixa do 1% e aplicaranse sobre os salarios vixentes o 30-9-1999.</p>
<p>Os traballadores que teñan un salario superior ó fixado na táboa anexa a este convenio manterano aplicándoselle-los incrementos pactados.</p>
<p>Artigo 5º.-Clasificación persoal e profesional.</p>
<p>Co obxecto de ter unha adecuada clasificación profesional do persoal da empresa á que afecta o convenio, establécese a clasificación por grupos profesionais segundo a táboa correspondente. No que respecta ás contratacións haberá: a) Persoal fixo; b) Persoal eventual; c) Persoal de obra ou servicio determinado; d) Persoal de obra ou servicio extraordinario; e) Persoal interino; f) Persoal en contrato de relevo. As categorías profesionais consignadas nela son puramente enunciativas e non obrigan a ter cubertas tódalas categoría enumeradas se as necesidades non o requiren.</p>
<p>Grupo I: persoal administrativo.</p>
<p>1. Director de centro ou instalación.</p>
<p>2. Xefe de administrativo.</p>
<p>3. Contable.</p>
<p>4. Oficial administrativo.</p>
<p>5. Auxiliar administrativo.</p>
<p>Grupo II: persoal técnico-deportivo.</p>
<p>1. Coordinador de actividades.</p>
<p>2. Coordinador de monitores.</p>
<p>3. Monitor deportivo.</p>
<p>4. Animador social.</p>
<p>5. Auxiliar de monitor.</p>
<p>6. Socorrista.</p>
<p>Grupo III: resto do persoal.</p>
<p>1. Recepcionista.</p>
<p>2. Técnico de mantemento.</p>
<p>3. Peón de oficios varios (limpeza, mantemento...).</p>
<p>Clasificación por niveis:</p>
<p>Nivel I:-Director de instalación.</p>
<p>Nivel II:-Xefe administrativo.-Coordinador de actividades.</p>
<p>Nivel III:-Contable.-Coordinador de monitores.-Técnico de mantemento.</p>
<p>Nivel IV:-Oficial administrativo.-Monitor deportivo.-Animador social.-Socorrista.-Recepcionista.</p>
<p>Nivel V:-Conserxe/porteiro.-Auxiliar de monitor.-Peón de oficios varios.</p>
<p>Definición das categorías profesionais:</p>
<p>Director de instalación.</p>
<p>Responsable da coordinación de tódalas actividades realizadas dentro da instalación así como a supervisión administrativa. Actuará como xefe de persoal dentro da instalación e representará a empresa en todo o relacionado coas actividades que se</p>
<p>programen. Depende das directrices dos órganos de administración da empresa.</p>
<p>Xefe administrativo.</p>
<p>Responsabilizarase de control e coordinación administrativa distribuíndo os traballos, efectuando os cobros necesarios ós usuarios en colaboración co xefe de contabilidade. Informará periodicamente ó director da instalación a quen proporá cantas medidas sexan necesarias para a mellora e racionalización da oficina. Depende das directrices dos órganos de administración da empresa.</p>
<p>Contable.</p>
<p>Realizará materialmente a contabilidade levando os libros e demais documentos contables que sexan precisos baixo a dirección e supervisión do órgano de administración.</p>
<p>Oficial administrativo.</p>
<p>É a persoa encargada da área burocrática e administrativa, que leva o control da correspondencia, arquivo e documentación. Depende do xefe administrativo.</p>
<p>Auxiliar administrativo.</p>
<p>É a persoa que ás ordes do oficial administrativo realiza as tarefas por el encomendadas na área burocrática e administrativa.</p>
<p>Coordinador de actividades.</p>
<p>É a persoa que exerce o control e organización das actividades e dos coordinadores de monitores dependendo da dirección técnica da instalación.</p>
<p>Coordinador de monitores.</p>
<p>Son os que polo menos co título de monitor exercerán o control directo dos monitores (horarios, quendas, niveis, rendementos técnicos, etc.), a coordinación entre as actividades docentes e administrativa.</p>
<p>Revisarán periodicamente o material usado polos alumnos, instalacións, etc.</p>
<p>Velarán polo cumprimento das directrices do traballo dependendo do coordinador de actividades.</p>
<p>Monitor.</p>
<p>Son os que tendo o título correspondente manteñen o contacto directo cos alumnos, desenvolven os programas técnicos e de actividades previstos. Coidarán a orde e seguridade nas súas clases dependendo dos coordinadores.</p>
<p>Socorrista.</p>
<p>É a persoa que coa titulación necesaria fai funcións de vixilancia, salvamento e prevención de accidentes, dependendo do coordinador.</p>
<p>Recepcionista.</p>
<p>É a persoa que exerce a vixilancia e o control dos accesos e zonas de tránsito dentro do centro de traballo. É o encargado de facilitar información sobre os distintos tipos de servicios e actividades</p>
<p>que se desenvolven no recinto. Encargarase así mesmo do cobro das actividades e do cerramento de caixa diario. Dependerá do xefe administrativo.</p>
<p>Técnico de mantemento.</p>
<p>Será o encargado de coidar do bo estado das instalacións, supervisando o traballo daquelas persoas ás que ten ó seu cargo. Dependerá do director de instalación.</p>
<p>Peón de oficios varios.</p>
<p>É o encargado material da execución dos traballos de mantemento e conservación e limpeza das instalacións. Dependerá do técnico de mantemento.</p>
<p>Artigo 6º.-Estructura salarial.</p>
<p>Está constituída polos seguintes conceptos:</p>
<p>-Salario base.</p>
<p>-Axudas de custo.</p>
<p>-Transporte e locomoción.</p>
<p>Artigo 7º.-Antigüidade.</p>
<p>Este concepto existirá e aboarase soamente ós traballadores que o veñan percibindo e ós que pertenzan ó cadro de persoal da empresa antes da sinatura do convenio e teñan como mínimo 6 meses de contrato cumprido. A porcentaxe aboarase na mesma porcentaxe que ata a data.</p>
<p>Artigo 8º.-Período de proba.</p>
<p>Poderase establecer, por escrito, un período de proba de tres meses para toda clase de traballadores desta empresa.</p>
<p>Artigo 9º.-Gratificacións extraordinarias.</p>
<p>Os traballadores afectados por este convenio terán dúas pagas extraordinarias, as cales se conceden en concepto de paga de verán (15 de xullo) e Nadal (15 de decembro) e que consisten no importe dunha mensualidade máis a antigüidade.</p>
<p>Artigo 10º.-Vacacións.</p>
<p>O período de vacacións retribuídas será de 32 días naturais. O calendario de vacacións será confeccionado pola empresa en función das solicitudes dos traballadores, dentro do 1º trimestre do ano.</p>
<p>No demais haberá que se ater ó disposto na lexislación vixente.</p>
<p>Artigo 11º.-Enfermidade.</p>
<p>Os traballadores afectados por este convenio percibirán das súas respectivas empresas e en tódolos casos de baixa por ILT ou accidente laboral o 100% do seu salario base.</p>
<p>Artigo 12º.-Xornada.</p>
<p>A xornada de traballo será de 38 horas semanais para a vixencia deste convenio. Establecerase un descanso intermedio de 30 minutos que se aboará como tempo traballado, pero en ningún caso se sumará para o cómputo de horas extraordinarias.</p>
<p>Artigo 13º.-Plus de distancia.</p>
<p>No referente a plus de distancia aplicarase o disposto sobre iso na lexislación xeral.</p>
<p>Artigo 14º.-Licencias.</p>
<p>O persoal terá dereito a que se lle conceda permiso con percepción dos salarios correspondentes nos seguintes casos:</p>
<p>1. Vinteún días naturais en caso de matrimonio.</p>
<p>2. Dous días naturais por enfermidade grave de parentes ata segundo grao de consanguinidade ou afinidade.</p>
<p>3. Cinco días naturais por falecemento do cónxuxe, pais e fillos e pais do cónxuxe.</p>
<p>4. Catro días naturais por nacemento dun fillo.</p>
<p>Cando o traballador teña que se desprazar a localidades distantes de máis de 200 quilómetros da súa residencia contará con dous días máis en cada caso.</p>
<p>Artigo 15º.-Excedencias.</p>
<p>As excedencias resolveranse conforme a regulamentación correspondente.</p>
<p>Artigo 16º.-Extinción por dimisión.</p>
<p>O traballador que desexe extingui-lo seu contrato por demisión debe avisa-la empresa con quince días de antelación.</p>
<p>Artigo 17º.-Roupa de traballo.</p>
<p>O persoal afectado polo presente convenio recibirá a cargo da empresa e por un ano dous uniformes completos adecuados á súa función, incluído calzado, para todo traballador con máis de seis meses na empresa. Afecta a traballadores de administración, persoal técnico e de mantemento.</p>
<p>Artigo 18º.-Traballos perigosos, tóxicos e penosos.</p>
<p>Sobre este artigo haberase que ater ó disposto na lexislación laboral vixente en cada momento.</p>
<p>Artigo 19º.-Revisión médica.</p>
<p>O persoal afectado por este convenio efectuará unha revisión médica anual a cargo dos servicios médicos da empresa.</p>
<p>Artigo 20º.-Descanso dominical.</p>
<p>Dadas as especiais características da empresa e as súas actividades de lecer e deporte realizadas durante toda a semana, incluídos sábado, domingo e festivos, aqueles traballadores que no seu contrato figure esta premisa terán dereito ó seu descanso equivalente calquera outro día da semana.</p>
<p>Artigo 21º.-Casos especiais de retribución.</p>
<p>O persoal de locais de espectáculos e deportes poderá realizar traballos de categoría superior á que está clasificado, non como ocupación habitual, senón como necesidade perentoria da empresa.</p>
<p>Durante o tempo en que dure esta situación, os interesados terán dereito a percibi-la remuneración asignada á superior categoría desempeñada circunstancialmente. O dereito a percibi-lo salario de superior categoría pasará a definitivo se a situación de prolonga durante seis meses nun ano.</p>
<p>Artigo 22º.-Remisión legal.</p>
<p>En todo o non previsto neste convenio haberase que ater ó disposto na regulamentación nacional de traballo e lexislación laboral e regulamentos vixentes de aplicación ás empresas afectadas.</p>
<p>Artigo 23º.-Comisión mixta.</p>
<p>Toda cuestión de interpretación, dúbida de clasificación persoal ou diverxencia, que con motivo do disposto neste convenio se suscite, someterase á comisión mixta do convenio que estará constituída polos representantes dos traballadores e o representante empresarial, é dicir, cada un dos compoñentes negociadores deste convenio.</p>
<p>Este convenio asínase en Ponteareas o 22 de xaneiro de 1999.</p>
<p>Ramón Paz RodríguezEnrique Pazos Abad</p>
<p>Delegado sindicalConselleiro delegado Gsport</p>
<p>Táboas salariais Gsport, S.L. 1999</p>
<table><tbody><tr><td></td></tr>
<tr><td>Nivel</td><td>Emprego</td><td>S. base</td><td>Hora</td><td>Ano</td></tr>
<tr><td></td></tr>
</tbody></table>
<table><tbody><tr><td>I</td><td>Director instalación</td><td>125.396</td><td>1.286</td><td>1.755.544</td></tr>
<tr><td>II</td><td>Xefe administración</td><td>104.381</td><td>1.148</td><td>1.461.334</td></tr>
<tr><td>Coordinador actividades</td><td>104.381</td><td>1.148</td><td>1.461.334</td></tr>
<tr><td>III</td><td>Contable</td><td>98.892</td><td>1.043</td><td>1.328.488</td></tr>
<tr><td>Coordinador de monitores</td><td>98.892</td><td>1.043</td><td>1.328.488</td></tr>
<tr><td>Técnico mantemento</td><td>98.892</td><td>1.043</td><td>1.328.488</td></tr>
<tr><td>Técnico actividades</td><td>98.892</td><td>1.043</td><td>1.328.488</td></tr>
<tr><td>IV</td><td>Oficial administrativo</td><td>78.512</td><td>878</td><td>1.099.168</td></tr>
<tr><td>Monitor deportivo</td><td>78.512</td><td>878</td><td>1.099.168</td></tr>
<tr><td>Animador social</td><td>78.512</td><td>878</td><td>1.099.168</td></tr>
<tr><td>Socorrista</td><td>78.512</td><td>878</td><td>1.099.168</td></tr>
<tr><td>Recepcionista</td><td>78.512</td><td>878</td><td>1.099.168</td></tr>
<tr><td>V</td><td>Aux. administrativo</td><td>71.374</td><td>799</td><td>999.250</td></tr>
<tr><td>Auxiliar monitor</td><td>71.374</td><td>799</td><td>999.250</td></tr>
<tr><td>Auxiliar mantemento</td><td>71.374</td><td>799</td><td>999.250</td></tr>
<tr><td>Conserxe</td><td>71.374</td><td>799</td><td>999.250</td></tr>
<tr><td>Peón oficios varios</td><td>71.374</td><td>799</td><td>999.250</td></tr>
</tbody></table>

