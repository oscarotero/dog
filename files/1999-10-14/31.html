---
date: '1999-10-14'
id: '10532'
page: 12
number: 199
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de setembro de 1999, da Delegación Provincial de Ourense,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 99/50-3).
range: Resolución
url: 'https://www.xunta.gal/dog/Publicados/1999/19991014/Anuncio10532_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Mecanizados Rodríguez Fernández, S.L.</p>
<p>Enderezo social: Estrada de Santiago, Km 246-Gustei, 32100 Coles.</p>
<p>Denominación: Inst. Eléctrica en industria de Mecanizados Rodríguez, S.L.</p>
<p>Situación: parque empresarial do Pereiro de Aguiar.</p>
<p>Descricións técnicas: L.M.T. subterránea a 20 kV de 70 metros de lonxitude en conductor de aluminio, con orixe no C.T. propiedade de Unión Eléctrica-Fenosa, S.A. sito no parque empresarial do Pereiro de Aguiar e remate no C.T. proxectado en edificio prefabricado de formigón compacto con 630 kVA, R/T 20.000/380-220 V dentro da parcela do peticionario. R.B.T. subterránea de 28 metros en cable de cobre con illamento en polietilenio reticulado para 0,6/1,0 kV.</p>
<p>Cumpridos os trámites ordenados na Lei 54/1997, do 27 de novembro e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolveu,</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente o seu dereito.</p>
<p>Ourense, 14 de setembro de 1999.</p>
<p>Alfredo Cacharro Pardo</p>
<p>Delegado provincial de Ourense</p>

