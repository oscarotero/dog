---
date: '1999-10-14'
id: 104B2
page: 12
number: 199
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de setembro de 1999 pola que se autoriza o cesamento de actividades
  do centro privado Belén de Ourense.
range: Orde
url: 'https://www.xunta.gal/dog/Publicados/1999/19991014/Anuncio104B2_gl.html'
---
<p>Examinado o expediente incoado pola titularidade do centro privado Belén de Ourense no que solicita o cesamento de actividades do dito centro.</p>
<p>Resultando que o antedito centro privado obtivo, por Orde do 4 de marzo de 1983, autorización excepcional e transitoria para catro unidades de educación xeral básica e unha de preescolar.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Visto o informe favorable da Delegación Provincial de Ourense.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Autorizar, de acordo cos informes emitidos, o cesamento de actividades do centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 21 de setembro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia de Ourense.</p>
<p>Código do centro: 32008495.</p>
<p>Concello: Ourense.</p>
<p>Localidade: Ourense.</p>
<p>Enderezo: r/ Manuel Pereira, nº 13.</p>
<p>Denominación: Belén.</p>
<p>Titular: Mª Luisa Carles Calviño.</p>
<p>Autorización do cesamento de actividades do centro.</p>

