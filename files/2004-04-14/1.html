---
date: '2004-04-14'
page: 5
number: 71
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 75/2004, do 2 de abril, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de trazado do Plan Galicia: primeira fase da autovía Sarria-A6
  (Nadela). Clave LU/01/066.01.
range: Decreto
---
<p>Con data do 29 de marzo de 2004, o director xeral de Obras Públicas, por delegación do conselleiro de Política Territorial, Obras Públicas e Vivenda, aprobou o proxecto de trazado do Plan Galicia: 1ª fase da autovía Sarria-A6 (Nadela). Clave LU/01/066.01.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectuar a declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración pola súa incidencia na seguranza vial, unha vez que os usuarios poderán utilizar para os seus desprazamentos unha vía con parámetros e características que melloran as súas condiciones de circulación e, a un tempo, con tal actuación conséguese avanzar no cumprimento dos obxectivos do Plan de dinamización económica-Plan Galicia, aprobado polo Consello da Xunta de Galicia do 23 de xaneiro de 2003.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día dous de abril de dous mil catro,</p>
<p>DISPOÑO:</p>
<p>Artigo único.-Declarar a utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado do Plan Galicia: 1ª fase da autovía Sarria-A6 (Nadela). Clave LU/01/066.01.</p>
<p>Santiago de Compostela, dous de abril de dous mil catro.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoo</p>
<p>Conselleiro de Política Territorial,</p>
<p>Obras Públicas e Vivenda</p>

