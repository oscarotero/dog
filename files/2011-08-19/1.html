---
date: '2011-08-19'
id: C3F1-170811-5364
page: 23533
number: 158
agency: Consellería de Educación e Ordenación Universitaria
section: II. Autoridades e persoal. b) Nomeamentos.
title: >-
  ORDE do 1 de agosto de 2011 que modifica a Orde do 7 de febreiro de 2008 pola
  que se fai pública a composición do Consello Social da Universidade de
  Santiago de Compostela.
range: Orde
url: >-
  https://www.xunta.gal/dog/Publicados/2011/20110819/AnuncioC3F1-170811-5364_gl.html
---
<p>Pola Orde do 7 de febreiro de 2008 (DOG do 25 de febreiro) fíxose pública a composición do Consello Social da Universidade de Santiago de Compostela.</p>
    <p>O artigo 7.3.d) da Lei 1/2003, do 9 de maio, dos consellos sociais do Sistema Universitario de Galicia, establece a composición dos consellos sociais, entre os que forman parte dous membros designados polos sindicatos máis representativos da Comunidade Autónoma de Galicia. </p>
    <p>Tendo en conta que os parágrafos 1.b) e 2 do artigo 10 da citada Lei 1/2003 establecen que os membros do consello social que cesen por renuncia continuarán nas súas funcións ata a toma de posesión dos novos membros e, en todo caso, o membro substituto entenderase nomeado polo período que reste do anterior mandato. O nomeamento será publicado no Diario Oficial de Galicia.</p>
    <p>Con data do 7 de xullo de 2011, o presidente do Consello Social da Universidade de Santiago de Compostela comunica a designación de Jesús Otero Calvo como representante da UGT Galicia en substitución, por renuncia, de José Luis Rodríguez Trigo, achegando tamén a declaración de incompatibilidade establecida no artigo 12 e) da Lei 1/2003, do 9 de maio.</p>
    <p>O artigo 7.4 da citada Lei 1/2003, do 9 de maio, establece que os acordos de designación de membros do consello social seranlle comunicados ao conselleiro competente en materia universitaria, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo único.</p>
    <p>Nomear a Jesús Otero Calvo como representante da Unión Xeral de Traballadores (UGT-Galicia), no Consello Social da Universidade de Santiago de Compostela, en substitución de José Luis Rodríguez Trigo.</p>
    <p>Disposición derradeira.</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 1 de agosto de 2011.</p>
    <footer><p>Jesús Vázquez Abad<br>Conselleiro de Educación e Ordenación Universitaria</p></footer>

