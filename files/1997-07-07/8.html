---
date: '1997-07-07'
id: 880A
page: 6561
number: 129
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 18 de abril de 1997 sobre autorización de apertura dun novo
  establecemento da axencia de viaxes Viajes Alpinatour, sita na rúa Gran Vía,
  78-baixo de Vigo (Pontevedra).
range: Resolución
url: 'https://www.xunta.gal/dog/Publicados/1997/19970707/Anuncio880A_gl.html'
---
<p>Visto o expediente instruído por instancia de Mª Nieves Folgueiras García, na súa calidade de con</p>
<p>selleira delegada da entidade mercantil Viajes Alpinatour, S.A.L., en solicitude da autorización de apertura dun novo establecemento, en Vigo (Pontevedra), na rúa Gran Vía, 78-baixo, da axencia de viaxes Viajes Alpinatour, do grupo retallista, co código identificativo CIC MA 570, que ten a súa casa central en San Sebastián de los Reyes (Madrid), na Avda. de Madrid, local 15 do predio nº 50.</p>
<p>Ó resultar que o interesado xunto coa solicitude achegou toda a documentación á que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Ó resultar que na tramitación do expediente se observaron tódolos requisitos e formalidades establecidas regulamentariamente.</p>
<p>Ó considerar que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 4 de outubro de 1995, da Consellería da Presidencia e Administración Pública, pola que se delega no secretario xeral para o Turismo a competencia para autoriza-los novos establecementos das axencias de viaxes xa autorizadas, esta secretaría xeral,</p>
<p>RESOLVE:</p>
<p>Autorizarlle á axencia de viaxes Viajes Alpinatour, sita en San Sebastián de los Reyes (Madrid), na Avda. de Madrid, local 15 do predio nº 50, do que é titular a entidade mercantil Viajes Alpinatour, S.A.L., a apertura dun novo establecemento na rúa Gran Vía, 78-baixo en Vigo (Pontevedra), que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 18 de abril de 1997.</p>
<p>P.D. (Orde 4-10-1995)</p>
<p>Rubén Víctor Lois Calviño</p>
<p>Secretario xeral para o Turismo</p>
<p>4962</p>

