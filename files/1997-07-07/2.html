---
date: '1997-07-07'
id: 87EA
page: 6537
number: 129
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de xuño de 1997 pola que se resolve o concurso público convocado na
  Orde do 25 de novembro de 1996, pola que se regula a concesión de subvencións
  ás reais academias, colexios profesionais, asociacións de empresarios, cámaras
  de comercio e entidades análogas para a realización de actividades de
  promoción da lingua galega.
range: Orde
url: 'https://www.xunta.gal/dog/Publicados/1997/19970707/Anuncio87EA_gl.html'
---
<p>A Orde do 25 de novembro de 1996 (DOG do 24/12/1996) regula a concesión de subvencións ás reais academias, colexios profesionais, asociacións de empresarios, cámaras de comercio e entidades análogas para a realización de actividades de promoción da lingua galega.</p>
<p>Visto o informe-proposta formulado pola comisión constituída ó abeiro do artigo 8 da devandita orde, esta consellería,</p>
<p>DISPÓN:</p>
<p>Artigo 1º</p>
<p>Concederlles axudas, na contía que se indica no anexo I desta orde, a aqueles proxectos das institucións que se axustan ós criterios establecidos nos artigos 1, 2, 3 e 4 da orde de convocatoria.</p>
<p>Artigo 2º</p>
<p>Desestima-los proxectos que aparecen relacionados no anexo II por non acadaren a prioridade suficiente de acordo cos criterios establecidos nos artigos 1, 2, 3 e 4 da orde de convocatoria, e aqueloutros que son obxecto de subvención, ou puidesen selo,</p>
<p>de seren presentados en tempo e forma, por outra orde diferente das convocadas pola propia consellería para o desenvolvemento doutras actividades de promoción da lingua galega para o ano 1997.</p>
<p>Artigo 3º</p>
<p>Excluí-los proxectos relacionados no anexo III desta orde, por seren presentados fóra de prazo ou por pertenceren a institucións que non procederon á rectificación dos requirimentos, segundo o previsto no artigo 76 da Lei 30/1992, do 26 de novembro.</p>
<p>Artigo 4º</p>
<p>As institucións ás que lles sexan subvencionados proxectos deberán presentar ante a Dirección Xeral de Política Lingüística a aceptación da subvención concedida no prazo máximo de dez días, contados a partir da publicación desta disposición no DOG, segundo o establecido no artigo 10 da Orde do 25-11-1996.</p>
<p>Artigo 5º</p>
<p>A presente disposición pon fin á vía administrativa, segundo o disposto no artigo 109 e) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no DOG.</p>
<p>Santiago de Compostela, 23 de xuño de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>ANEXO II</p>
<p>ANEXO III</p>
<p>5404</p>

