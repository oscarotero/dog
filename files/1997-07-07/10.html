---
date: '1997-07-07'
id: '8812'
page: 6562
number: 129
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 23 de xuño de 1997, da Subdirección Xeral de Estradas, pola que
  se somete a información pública do estudio informativo e do estudio de efectos
  ambientais da obra estrada de enlace da OU-101, C-536 e N-120. (Clave:
  N/OU/96.4).
range: Resolución
url: 'https://www.xunta.gal/dog/Publicados/1997/19970707/Anuncio8812_gl.html'
---
<p>Aprobado tecnicamente, por resolución da Dirección Xeral de Obras Públicas e Transportes da Con</p>
<p>sellería de Política Territorial, Obras Públicas e Vivenda da Xunta de Galicia, con data do 16 de xuño de 1997, o estudio informativo estrada de enlace da OU-101, C-536 e N-120, clave: N/OU/96.4, sométese ó trámite de información pública, durante un período de trinta días hábiles, a partir da publicación deste anuncio no Boletín Oficial del Estado co fin de que as persoas que o consideren oportuno, poidan formular por escrito ante o Servicio Provincial de Estradas de Ourense, as observacións que crean convenientes, de acordo co establecido no artigo 15.1º da Lei 4/1994, do 14 de setembro, de estradas de Galicia, sinalándose que o citado estudio informativo se pode examinar durante o dito período, en horas hábiles de oficina, na Dirección Xeral de Obras Públicas e Transportes, no Servicio Provincial de Estradas de Ourense, e nos concellos afectados.</p>
<p>Así mesmo sométese ó trámite de información pública o estudio de efectos ambientais contido no estudio informativo durante o período de quince días hábiles, a partir da publicación deste anuncio no Diario Oficial de Galicia segundo o disposto na Lei 1/1995, do 2 de xaneiro, de protección ambiental de Galicia e no Decreto 327/1991, do 4 de outubro, de sometemento a declaración de efectos ambientais de Galicia; estará á exposición ó público para este efecto na Comisión Provincial de Medio Ambiente de Ourense e nos concellos afectados.</p>
<p>Santiago de Compostela, 23 de xuño de 1997.</p>
<p>Guillermo Grandío Chao</p>
<p>Subdirector xeral de Estradas</p>
<p>4933</p>

