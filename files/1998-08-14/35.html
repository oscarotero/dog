---
date: '1998-08-14'
id: 3EDE
page: 9
number: 157
agency: >-
  FUNDACIÓN PARA O FOMENTO DA CALIDADE INDUSTRIAL E DESENVOLVEMENTO TECNOLÓXICO
  DE GALICIA
section: VI. ANUNCIOS
title: >-
  Resolución do 28 de xullo de 1998 pola que se convoca o proceso de selección
  para ingreso no cadro de persoal laboral fixo da Fundación para o Fomento da
  Calidade Industrial e Desenvolvemento Tecnolóxico de Galicia.
range: Resolución
url: 'https://www.xunta.gal/dog/Publicados/1998/19980814/Anuncio3EDE_gl.html'
---
<p>En cumprimento de la Lei 10/1996, do 5 de novembro (Diario Oficial de Galicia nº 227, do 20 de novembro) de actuación de entes e empresas nas que ten participación maioritaria a Xunta de Galicia, en materia de persoal e contratación, resólvese convoca-lo proceso selectivo para o persoal laboral fixo da Fundación para o Fomento da Calidade Industrial e Desenvolvemento Tecnolóxico de Galicia.</p>
<p>As prazas convocadas no Centro de Innovación e Servicios da Madeira (6 prazas) son:</p>
<p>a) 2 prazas de titulado superior ou medio. A titulación esixida será a de enxeñeiro superior ou técnico, licenciado en química industrial, licenciado ou diplomado similar ó xuízo da comisión de selección.</p>
<p>b) 1 praza de arquitecto ou arquitecto técnico. A titulación esixida será a de arquitecto ou arquitecto técnico.</p>
<p>c) 1 praza de técnico FP II auxiliar de laboratorio. A titulación mínima esixida será a de FP 2 na rama da madeira ou equivalente.</p>
<p>d) 1 praza de técnico FP II administración. A titulación mínima esixida será a de FP 2 na rama de administración ou equivalente.</p>
<p>e) 1 praza de auxiliar administrativo. A titulación mínima esixida será a de graduado escolar ou equivalente.</p>
<p>As prazas convocadas no Laboratorio Oficial de Metroloxía (8 prazas) son:</p>
<p>f) 3 prazas de técnico titulado superior. A titulación esixida será a de enxeñeiro industrial, de telecomunicacións ou licenciado en física.</p>
<p>g) 1 praza de técnico titulado medio. A titulación esixida será a de enxeñería industrial ou técnica industrial na especialidade de mecánica, máquinas ferramentas e/ou outra especialidade vencellada coa fabricación.</p>
<p>h) 1 praza de técnico FP II administración. A titulación mínima esixida será a de FP 2 na rama de administración ou equivalente.</p>
<p>i) 1 praza de técnico FP II auxiliar de laboratorio. A titulación mínima esixida será a de FP 2 na rama de auxiliar de laboratorio ou equivalente.</p>
<p>j) 2 prazas de operario de laboratorio. A titulación mínima será a de graduado escolar ou equivalente.</p>
<p>A praza convocada na oficina de Servicios Xerais (1 praza) é:</p>
<p>k) 1 praza de técnico titulado superior. A titulación esixida será a de enxeñería industrial ou enxeñería técnica industrial, licenciatura en química industrial ou titulación superior vencellada a industria.</p>
<p>Finalizado o proceso selectivo, os que o superasen procederán ó asinamento do contrato laboral fixo, suxeito ó período de proba regulado no artigo 14 do Estatuto dos traballadores, actuando como órgano de contratación da fundación o Consello de Dirección a través do seu presidente.</p>
<p>O proceso de selección estará formado por un concurso de méritos en formación e experiencia (segundo as bases da convocatoria que se atopan á disposición dos interesados na sede da Fundación no Parque Tecnolóxico de Galicia, 32901 San Cibrao das Viñas en Ourense o ben na rúa Varsovia 4-C 2ª planta -Área Central- 15703 Santiago de Compostela), unha proba teórico-práctica e unha entrevista persoal. A proba teórico-práctica será sobre coñecementos xerais da praza segundo os requisitos valorados no concurso de méritos, a cal haberá que superar para pasar á entrevista persoal. Na entrevista persoal avaliarase a adecuación do candidato ó posto de traballo.</p>
<p>A puntuación final do proceso de selección obterase por suma dos puntos obtidos na fase de concurso de méritos (máximo 20 puntos), na proba (máximo 10 puntos) e na entrevista persoal (máximo 10 puntos).</p>
<p>A selección, de conformidade co disposto no artigo 4 da Lei 10/1996, do 5 de novembro, será efectuada por unha comisión designada para o efecto.</p>
<p>A persoa que desexe tomar parte no proceso de selección deberá remitir por correo certificado ós enderezos antes sinalados a correspondente solicitude, segundo modelo presentado como anexo I, achegando unha fotocopia do DNI e o seu currículum vitae detallado con documentos acreditativos (formación e experiencia) para a valoración do concurso</p>
<p>de méritos. Cada candidato só poderá optar a unha das prazas convocadas, e deberá indica-la praza á que opta; a omisión deste requisito será motivo de anulación da solicitude presentada.</p>
<p>As solicitudes serán dirixidas ó presidente do Consello de Dirección da Fundación e presentadas nos enderezos antes sinalados. A data límite para a presentación da solicitude e méritos individuais será dun mes desde a publicación da presente convocatoria no Diario Oficial de Galicia.</p>
<p>Santiago de Compostela, 28 de xullo de 1998.</p>
<p>José Manuel González González</p>
<p>Presidente do Consello de Dirección</p>
<p>da Fundación para o Fomento da Calidade</p>
<p>Industrial e Desenvolvemento Tecnolóxico</p>
<p>de Galicia</p>
<p>ANEXO I</p>
<p>Solicitude para participar no proceso de selección para o ingreso no cadro de persoal laboral fixo da Fundación para o Fomento da Calidade Industrial e Desenvolvemento Tecnolóxico de Galicia</p>
<p>Datos persoais:</p>
<p>Primeiro apelido... Segundo apelido...</p>
<p>Nome... DNI...</p>
<p>Enderezo...</p>
<p>Localidade... Provincia... Cód.Postal...</p>
<p>Teléfono... Data de nacemento...</p>
<p>Localidade... Provincia...</p>
<p>Nacionalidade... Nº afiliación á Seguridade Social...</p>
<p>Titulación...</p>
<p>Praza á que opta...</p>
<p>Declaración xurada:</p>
<p>O abaixo asinante declara baixo xuramento non padecer emfermidade ou defecto físico que lle impida desempeña-las funcións correspondentes ó posto de traballo da praza á que opta, e non estar separado do servicio de ningunha Administración pública en virtude de expediente disciplinario, nin encontrarse inhabilitado por sentencia firme para o exercicio de funcións públicas.</p>
<p>Lugar e data...</p>
<p>Asinado:...</p>
<p>Nota: xunta-la documentación requirida.</p>
<p>Presidente do Consello de Dirección da Fundación para o Fomento da Calidade Industrial e Desenvolvemento Tecnolóxico de Galicia</p>

