---
date: '1998-08-14'
id: '3E92'
page: 9
number: 157
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de xullo de 1998, da Dirección Xeral de Transportes, pola que
  se fai pública a adxudicación definitiva da concesión do servicio público
  regular permanente de uso xeral de transporte de viaxeiros por estrada entre
  Santiago de Compostela e San Cristovo de Merín, con anexo, por substitución da
  concesión V-1623; XG-104, entre Santiago de Compostela e Vedra, con
  prolongación.
range: Resolución
url: 'https://www.xunta.gal/dog/Publicados/1998/19980814/Anuncio3E92_gl.html'
---
<p>O conselleiro de Política Territorial, Obras públicas e Vivenda, con data do 10 de xuño de 1998, resolveu outorgarlle, con carácter definitivo, a empresa Seoane, S.L., a concesión do servicio público regular permanente de uso xeral de transporte de viaxeiros por estrada entre Santiago de Compostela e San Cristovo de Merín, con anexo, por substitución da concesión: V-1623;</p>
<p>XG-104, entre Santiago de Compostela e Vedra, con prolongación de acordo entre outras, coas seguintes condicións particulares:</p>
<p>1. Itinerarios e puntos de parada.</p>
<p>* Santiago de Compostela, Piñeiro (cruzamento de Vedra), San Xulián de Sales, Illobre, Terrón, Vedra, Pousada, Chao de Cartas e San Cristovo de Merín.</p>
<p>* Terrón, Ferreira, Cornando, Nande, Gándara e Piñeiro (cruzamento de Vedra).</p>
<p>2. Expedicións.</p>
<p>Santiago de Compostela-San Cristovo de Merín (17,6 km).</p>
<p>* Dúas expedicións de ida e volta de luns a venres laborables.</p>
<p>* Unha expedición de ida e volta de luns a sábados laborables.</p>
<p>* Unha expedición de ida os días lectivos.</p>
<p>Terrón-Santiago de Compostela (13,6 km).</p>
<p>* Unha expedición de ida e volta de luns a sábados laborables.</p>
<p>Vedra-Santiago de Compostela (15 km).</p>
<p>* Unha expedición de ida e volta de luns a venres laborables.</p>
<p>3. Tarifas.</p>
<p>Tarifa aplicable:</p>
<p>* Tarifa partícipe por viaxeiro/km: 10,0372 pesetas.</p>
<p>* Tarifa usuario: 10,7389 pesetas.</p>
<p>* Exceso de equipaxes e encargos (excluído IVE): 1,5056 pesetas.</p>
<p>Contra a citada disposición, definitva en vía administrativa, cabe interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados a partir da publicación desta resolución no Diario Oficial de Galicia.</p>
<p>Santiago de Compostela, 15 de xullo de 1998.</p>
<p>Juan Carlos Villarino Tejada</p>
<p>Director xeral de Transportes</p>
<p>7298</p>

