---
date: '1999-08-20'
id: DBD6
page: 10
number: 161
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de agosto de 1999 pola que se resolve o concurso público convocado
  na Orde do 28 de xaneiro de 1999 (Diario Oficial de Galicia do 9 de febreiro),
  pola que se regula a concesión de subvencións ás asociacións e institucións
  privadas sen fin de lucro e entidades análogas para fomenta-lo coñecemento e o
  uso social da lingua galega.
range: Orde
url: 'https://www.xunta.gal/dog/Publicados/1999/19990820/AnuncioDBD6_gl.html'
---
<p>A Orde do 28 de xaneiro de 1999 (DOG do 9 de febreiro) regula a concesión de subvencións ás</p>
<p>asociacións e institucións privadas sen fin de lucro e entidades análogas para fomenta-lo coñecemento e o uso social da lingua galega.</p>
<p>Visto o informe-proposta formulado pola comisión constituída ó abeiro do artigo 8 da devandita orde, esta consellería</p>
<p>DISPÓN:</p>
<p>Artigo 1º</p>
<p>A concesión de axudas na contía que se indica ós proxectos relacionados no anexo I desta orde. Nesta relación inclúense os proxectos que non se subvencionan por non acadaren suficiente prioridade de acordo cos criterios establecidos na Orde do 28 de xaneiro de 1999.</p>
<p>Artigo 2º</p>
<p>Desestima-los proxectos que aparecen relacionados no anexo II por non atende-lo requirimento de emenda de erros no prazo establecido, de acordo co disposto no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Artigo 3º</p>
<p>Excluí-los proxectos relacionados no anexo III desta orde, por seren presentados fóra do prazo establecido no artigo 6 da orde de convocatoria ou por tratarse de suxeitos expresamente excluídos polo artigo 1 da orde de convocatoria.</p>
<p>Artigo 4º</p>
<p>As entidades ás que lles sexan subvencionados proxectos deberán presentar ante a Dirección Xeral de Política Lingüística a aceptación da subvención concedida no prazo máximo de dez días, contados a partir da publicación desta disposición no DOG, segundo o establecido no artigo 10 da Orde do 28-1-1999.</p>
<p>Artigo 5º</p>
<p>A presente disposición pon fin á vía administrativa, segundo o disposto no artigo 109 c) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no DOG.</p>
<p>Santiago de Compostela, 4 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

