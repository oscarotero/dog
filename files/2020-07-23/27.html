---
date: '2020-07-23'
id: G0424-090720-0006
page: 29244
number: 147
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 4 de xuño de 2020, da Xefatura Territorial de Pontevedra, polo que
  se notifica a afección de dous predios por unha instalación eléctrica prevista
  no termo municipal de Vigo.
range: Anuncio
url: >-
  https://www.xunta.gal/dog/Publicados/2020/20200723/AnuncioG0424-090720-0006_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no <em>Boletín Oficial del Estado</em> (BOE), e a súa eficacia quedará supeditada á súa publicación no taboleiro de edictos único (TEU) do BOE. </p>
    <p>Polo anterior, e sendo descoñecidos os propietarios dos predios que se sinalan no anexo, a seguir publícase este anuncio, que terá efectos a partir do día seguinte ao da súa publicación no BOE. </p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no <em>Diario Oficial de Galicia</em>. Os interesados son informados de que o expediente correspondente á instalación eléctrica (expediente IN407A 2020/036-4) está á súa disposición durante un prazo de vinte (20) días nas dependencias da Xefatura Territorial da Consellería de Economía, Emprego e Industria en Pontevedra, na avenida María Victoria Moreno, nº 43, 5º andar (Servizo de Enerxía e Minas). Debido ao Protocolo de medidas preventivas fronte ao coronavirus nos servizos de rexistro e atención á cidadanía (Resolución do 27 de abril de 2020), todas aquelas persoas que soliciten acudir a estas dependencias, deben solicitar cita previa a través do teléfono 986 80 52 37. </p>
    <p>O proxecto tamén se encontra dispoñible ao público para a súa consulta no portal da Consellería de Economía, Emprego e Industria (http://ceei.xunta.gal/transparencia/documentos-sometidos-a-informacion-publica).</p>
    <p>Pontevedra, 4 de xuño de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Lugar</td>
       <td>Referencia catastral</td>
       <td>Concello</td>
      </tr>
      <tr>
       <td>Poulo</td>
       <td>54057A022005810000AF</td>
       <td>Vigo</td>
      </tr>
      <tr>
       <td>Dehesa</td>
       <td>54057A018001800000AB</td>
       <td>Vigo</td>
      </tr>
     </tbody>
    </table>

