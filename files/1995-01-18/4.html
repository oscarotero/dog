---
date: '1995-01-18'
id: 83FE
page: 613
number: 12
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de xaneiro de 1995 pola que se convoca o curso para a
  obtención do diploma de inspección de servicios da Xunta de Galicia.
range: Resolución
url: 'https://www.xunta.gal/dog/Publicados/1995/19950118/Anuncio83FE_gl.html'
---
<p>O Decreto 121/1992, do 14 de maio (DOG nº 96, do 21 de maio) regula a estructura orgánica e as funcións da Inspección Xeral de Servicios da Consellería da Presidencia e Administración Pública.</p>
<p>Para o desempeño de determinados postos de traballo, a Lei 4/1988, do 26 de maio, da función pública de Galicia (DOG nº 104, do 1 de xuño), modificada pola Lei 4/1991, do 8 de marzo (DOG nº 51, do 13 de xuño) no seu artigo 27.2º, establece como requisito necesario estar en posesión de diploma específico.</p>
<p>A Orde do 6 de malo de 1992 (DOG nº 88, do 11 de maio) establece que para o desempeño dos postos de traballo de inspectores e subinspectores de servicios será requisito necesario estar en posesión do diploma de inspección de servicios expedido pola EGAP (artigo 1), engadindo que, para a obtención do citado diploma, será necesario consegui-lo resultado favorable no curso convocado para o efecto (artigo 2).</p>
<p>En consecuencia, convócase o III curso para a obtención do diploma de Inspección de Servicios que deberá desenvolverse conforme as seguintes:</p>
<p>BASES:</p>
<p>1ª Obxecto do curso.</p>
<p>O presente curso ten por obxecto ofrece-la formación específica e os coñecementos prácticos necesarios que garanten que os que o superen reúnan as esixencias de idoneidade necesarias para poder acceder, se é o caso, ós postos de traballo correspondentes a inspectores e subinspectores de servicios.</p>
<p>2ª Solicitantes.</p>
<p>De acordo co disposto no artigo 3 da Orde do 6 de maio de 1992, poderán solicita-la súa participación no curso os funcionarios que, con referencia ó último día do prazo de presentación de instancias, posúan os seguintes requisitos:</p>
<p>a) Pertencer ó corpo ou escala dos grupos A ou B de calquera Administración pública.</p>
<p>b) Estar en situación de servicio activo ou servicios especiais nalgunha das administracións públicas.</p>
<p>c) Ter prestado servicios en calquera Administración pública por un tempo mínimo de tres anos.</p>
<p>3ª Instancias, memoria e prazo de presentación.</p>
<p>As instancias presentaranse segundo o modelo que figura como anexo I da presente convocatoria. A elas uniranse as certificacións ás que fai referencia o anexo II, así como os documentos (orixinais, ou copias compulsadas) xustificativas destas.</p>
<p>Os solicitantes deberán presentar, xunto coa instancia, unha memoria sobre o seguinte tema: a ava</p>
<p>liación do rendemento individual e de grupos ou equipos de traballo. Experiencias comparadas no ámbito internacional. Análise do artigo 63 bis do proxecto da lei de modificación da Lei 4/1988, do 26 de maio, da función pública de Galicia. A dita memoria presentarase á máquina ou ordenador, a dobre espacio, en DIN A4, cunha extensión de 10 a 15 follas.</p>
<p>Os anexos I e II, xunto coa documentación que corresponda, se é o caso, así como a memoria e a autorización do superior xerárquico para participar no curso, presentaranse no rexistro xeral da Consellería da Presidencia e Administración Pública, sito no edificio administrativo nº 1 de San Caetano, ou por calquera dos medios previstos pola normativa reguladora do procedemento administrativo.</p>
<p>O prazo de presentación é de trinta días hábiles, contados a partir do seguinte ó da publicación da presente resolución no Diario Oficial de Galicia.</p>
<p>4ª Comisión de selección.</p>
<p>A selección dos participantes no curso será realizada por unha comisión integrada polos seguintes membros:</p>
<p>Presidente: o director xeral da Inspección Xeral de Servicios.</p>
<p>Vocais: o director xeral-xefe da Asesoría Xurídica da Xunta de Galicia, o director xeral de Función Pública, o director xeral da Escola Galega de Administración Pública, o director do curso, un representante das organizacións sindicais presentes na mesa de negociación da Xunta de Galicia e o secretario xeral da Escola Galega de Administración Pública, que fará de secretario da comisión, con voz, pero sen voto.</p>
<p>5ª Selección dos participantes.</p>
<p>A selección dos participantes faraa a comisión en dúas fases:</p>
<p>-Baremo de méritos.</p>
<p>-Entrevista persoal.</p>
<p>6ª Baremo de méritos.</p>
<p>Nos baremos valoraranse, ata un máximo de 6 puntos, os seguintes méritos adquiridos ata a data de publicación da presente resolución no Diario Oficial de Galicia.</p>
<p>A) Pertenza ós grupos A ou B:</p>
<p>Por pertencer ó grupo A: 2 puntos.</p>
<p>Por pertencer ó grupo B: 1 punto.</p>
<p>A pertenza a un ou outro grupo deberá ser certificada, segundo anexo II, polo responsable dos servicios de persoal de que dependa o solitante.</p>
<p>En caso de que unha persoa pertenza ós dous grupos, só se valorará a pertenza ó grupo A.</p>
<p>B) Experiencia en postos directivos nas administracións públicas; 0,50 puntos por cada 2 anos de exercicio de postos de xefatura, comprendendo só</p>
<p>os exercicios como xefe de servicio ou posto superior, cun máximo de 2 puntos.</p>
<p>Esta experiencia deberá ser certificada, segundo o anexo II, polo responsable dos servicios de persoal de que dependa o solicitante. As datas de referencia, a efectos do cómputo do tempo, serán as que figuren nas dilixencias de toma de posesión e de cesamento.</p>
<p>C) Experiencia en postos de traballo relacionados con tarefas de organización, racionalización e administración orzamentaria, de persoal e sistemas de información, tanto na Administración pública como na empresa privada: 0,50 puntos por cada ano ata un máximo de 2 puntos.</p>
<p>A experiencia desenvolvida na Administración pública deberá ser certificada, segundo o anexo II, polo responsable dos servicios de persoal de que dependa o solicitante. As datas de referencia, para efectos do cómputo do tempo, serán as que figuren nas dilixencias de toma de posesión e de cesamento.</p>
<p>A experiencia desenvolvida na empresa privada acredítase mediante a presentación de copia compulsada do correspondente contrato e/ou certificación da empresa na que consten a categoría profesional, as funcións desenvolvidas e a duración do contrato de traballo.</p>
<p>7ª Entrevista persoal.</p>
<p>A entrevista valorarase de 0 a 6 puntos e orientarase a determina-las condicións intelectuais e profesionais, calidades humanas e idoneidade dos aspirantes para o desenvolvemento dos postos de inspector e subinspector de servicios, para este efecto a comisión de valoración formularalle ó aspirante as preguntas que estime procedentes sobre a estructura, contido e conclusións da memoria presentada.</p>
<p>8ª Relación de participantes.</p>
<p>Efectuada a valoración de méritos, publicarase no taboleiro de anuncios da Consellería da Presidencia e Administración Pública, co fin de que no prazo de 5 días os aspirantes formulen as alegacións que xulguen convenientes.</p>
<p>Finalizadas as entrevistas a relación de admitidos publicarase igualmente no taboleiro de anuncios da Consellería da Presidencia e Administración Pública, sen prexuízo de comunicarllo directamente ós interesados.</p>
<p>Contra a citada publicación poderase interpoñer recurso ordinario no prazo de un mes perante o conselleiro da Presidencia e Administración Pública.</p>
<p>9ª Características do curso.</p>
<p>-Número de prazas: 25.</p>
<p>-Lugar de celebración: Escola Galega de Administración Pública. Polígono das Fontiñas, s/n. Santiago de Compostela.</p>
<p>-Duración: 100 horas lectivas durante os meses de marzo, abril e maio de 1995, ademais do tempo necesario para a realización dos traballos prácticos.</p>
<p>Horario: xeralmente os mércores, xoves e venres en sesións de mañá e tarde en semanas alternas.</p>
<p>10ª Modificacións.</p>
<p>A Inspección Xeral de Servicios poderá modifica-la duración, datas e horarios mencionados para adaptalos ás necesidades administrativas e ás continxencias que xurdan no desenvolvemento do curso.</p>
<p>11ª Contido do curso.</p>
<p>Estará constituído polo desenvolvemento teórico-práctico dos seguintes módulos:</p>
<p>-Módulo I. Aptitudes e habilidades para o traballo de inspector e subinspector de servicios.</p>
<p>-Módulo II. Técnicas de descrición e análise de procedementos administrativos.</p>
<p>-Módulo III. O Sistema de Xestión de Procedementos Administrativos (SXPA). Deseño conceptual. A súa arquitectura técnica. O papel da Inspección Xeral de Servicios no seu funcionamento.</p>
<p>-Módulo IV. Técnicas de dimensionamento de cadros de persoal, análise de cargas de traballo e estructuras administrativas. A avaliación do rendemento individual e de grupos de traballo ou equipos.</p>
<p>-Módulo V. Metodoloxía e técnicas de inspección operativa de servicios.</p>
<p>As materias impartidas nos módulos complementaranse con conferencias e seminarios a cargo de especialistas culalificados nas distintas materias.</p>
<p>12ª Asistencia.</p>
<p>É obrigatoria a asistencia e puntualidade a tódalas actividades do curso. A ausencia xustificada deberá ser autorizada polo director do curso.</p>
<p>A falta de asistencia, aínda que estea xustificada, a máis do 20% das horas lectivas, determinará tamén a cualificación de «non apto» no curso.</p>
<p>13ª Avaliación do curso.</p>
<p>Ó longo do curso efectuarase unha avaliación do traballo realizado polos participantes nel, considerando, para tal efecto, o seu grao de dedicación e o aproveitamento obtido do contido dos diversos módulos.</p>
<p>14ª Expedición do diploma.</p>
<p>Finalizado o curso, o seu director elevará proposta dos participantes considerados aptos ó inspector xeral de servicios, que dictará resolución definitiva. A Escola Galega de Administración Pública procederá á expedición do diploma de Inspección de Servicios.</p>
<p>Santiago de Compostela, 9 de xaneiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

