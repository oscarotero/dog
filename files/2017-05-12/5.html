---
date: '2017-05-12'
id: G0425-040517-0002
page: 23283
number: 91
agency: Consellería de Política Social
section: III. Outras disposicións.
title: >-
  EXTRACTO da Orde do 3 de maio de 2017 pola que se establecen as bases do
  programa Deseñando o teu futuro, e se procede á súa convocatoria para o ano
  2017.
range: Orde
url: >-
  https://www.xunta.gal/dog/Publicados/2017/20170512/AnuncioG0425-040517-0002_gl.html
---
<p>BDNS: (Identif.): 345596.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarios</p>
    <p> A) Entidades sen ánimo de lucro, con sede permanente ou domicilio social en Galicia, que presten servizos á mocidade, e as súas respectivas federacións, sempre que, no caso destas últimas, o proxecto que presenten non sexa o mesmo que o de cada unha das entidades que as conforman.</p>
    <p>B) Concellos, agrupacións de concellos ou mancomunidades da Comunidade Autónoma validamente constituídas, así como as entidades resultantes da fusión de municipios a que se refire a Lei 5/1997, do 22 de xullo, de Administración local de Galicia.</p>
    <p>Segundo. Obxecto</p>
    <p>A finalidade das axudas é financiar os proxectos dirixidos a que os mozos e as mozas entre 14 e 18 anos realicen estadías-visitas non remuneradas nos distintos sectores das empresas/entidades públicas ou privadas radicadas na Comunidade Autónoma de Galicia, para os efectos de que adquiran competencias, habilidades e cualificacións que complementen o seu desenvolvemento persoal e a súa formación.</p>
    <p>O período do proxecto será de dous meses e terá como data límite de realización o 15 de novembro de 2017.</p>
    <p>A duración das estadías-visitas será entre 5 e 15 días hábiles. As xornadas diarias nas empresas/entidades públicas o privadas serán de 4 horas como mínimo.</p>
    <p> O número de mozos/as participantes non poderá ser superior a 15.</p>
    <p>Terceiro. Bases reguladoras e convocatoria</p>
    <p>Orde do 3 de maio de 2017 pola que se establecen as bases do programa Deseñando o teu futuro, e se procede á súa convocatoria para o ano 2017.</p>
    <p>Cuarto. Contía</p>
    <p>A contía global da convocatoria é de 67.305,00 €.</p>
    <p>A distribución inicial de créditos será a seguinte:</p>
    <p>a) 42.820,00 euros para entidades locais a cargo da aplicación 12.05.313A.460.0.</p>
    <p>b) 24.485,00 euros para entidades sen ánimo de lucro, a cargo da aplicación 12.05.313A.481.0</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación da orde de convocatoria no DOG. Entenderase como último día do prazo o correspondente ao mesmo ordinal do día da publicación.</p>
    <p>Sexto. Outros datos</p>
    <p>Todas as entidades sen ánimo de lucro, concellos, agrupacións de concellos ou mancomunidades ás cales se lles conceda a axuda recibirán un anticipo do 80 % sobre o total da cantidade concedida, se así o solicitan.</p>
    <p>Estas axudas outorgaranse en réxime de concorrencia competitiva e de acordo cos principios de publicidade, concorrencia, obxectividade, transparencia, igualdade, non discriminación, eficacia e eficiencia e efectúase por orde de puntuación ata esgotar o crédito orzamentario.</p>
    <p>Santiago de Compostela, 3 de maio de 2017</p>
    <footer><p>José Manuel Rey Varela<br>Conselleiro de Política Social</p></footer>

