---
date: '2017-05-12'
id: G0427-240417-0002
page: 23386
number: 91
agency: Consellería do Mar
section: VI. Anuncios. a) Administración autonómica.
title: >-
  ORDE do 28 de marzo de 2017 pola que se autoriza a transmisión mortis causa,
  mediante pacto de mellora, da concesión administrativa e da batea D.J. I.
range: Orde
url: >-
  https://www.xunta.gal/dog/Publicados/2017/20170512/AnuncioG0427-240417-0002_gl.html
---
<p>Visto o expediente instruído para os efectos de transmisión da batea D.J. I, e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 12 de decembro de 2016, Luis Rea Agís (35196592-Z) e María Pilar Rafaela Rodríguez Cajide (35226446-Z) solicitaron autorización para a transmisión mortis causa, mediante pacto de mellora, da concesión administrativa e da batea D.J. I.</p>
    <p>Segundo. Os interesados achegaron a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características da batea e do Servizo de Planificación e Xestión da Acuicultura sobre a tramitación do expediente son favorables.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar e coa disposición adicional novena do Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia (DOG número 239, do 16 de decembro), que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar (DOG número 221, do 19 de novembro), dispón a creación das xefaturas territoriais.</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999, pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, mediante pacto de mellora, a favor de José Luis Rea Rodríguez (35293586-V), do pleno dominio da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: D.J. I.</p>
    <p>Situación: </p>
    <p>Cuadrícula número: 55.</p>
    <p>Polígono: A.</p>
    <p>Distrito: Portonovo (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título administrativo habilitante: concesión de actividad.</p>
    <p>Orde de outorgamento: 18.6.1955. </p>
    <p>Remate da vixencia: 15.12.2019.</p>
    <p>Actuais titulares: Luis Rea Agís (35196592-Z) e María Pilar Rafaela Rodríguez Cajide (35226446-Z).</p>
    <p>Novo titular: José Luis Rea Rodríguez (35293586-V).</p>
    <p>O novo titular da concesión subrógase nos dereitos e obrigas dos anteriores desde o momento de formalización da mellora en escritura pública e, especialmente, nas obrigas derivadas da axuda percibida, e tramitada mediante o expediente PE205B 2012/1-4, en concepto de investimentos no ámbito da acuicultura por importe de 16.389,00 €. Así mesmo, o novo titular comprométese a non efectuar ningunha modificación fundamental das establecidas no artigo 56 do Regulamento (CE) 1198/2006.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 28 de marzo de 2017</p>
    <footer><p>A conselleira do Mar<br>P.D. (Resolución do 12.4.2012)<br>Sonia Lorenzo Santos<br>Xefa territorial de Vigo</p></footer>

