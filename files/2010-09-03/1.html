---
date: '2010-09-03'
page: 15
number: 170
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de agosto de 2010 pola que se modifica a autorización do centro
  privado Povisa Formación Profesional, do concello de Vigo (Pontevedra).
range: Orde
---
<p>O centro privado Povisa Formación Profesional, do concello de Vigo, solicita autorización para impartir o ciclo formativo de grao medio de Coidados Auxiliares de Enfermaría en quenda de tarde-noite e a supresión do ciclo formativo de grao superior de Integración Social.</p>
<p>Logo de realizar os trámites que establece a normativa vixente, o Departamento Territorial da Consellería de Educación e Ordenación Universitaria de Pontevedra, achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve.</p>
<p>Por isto, por proposta da Dirección Xeral de Centros e Recursos Humanos,</p>
<p>DISPOÑO:</p>
<p>Primeiro.-Suprimir o ciclo formativo de grao superior de Integración Social.</p>
<p>Segundo.-Autorizar o ciclo formativo de grao medio de Coidados Auxiliares de Enfermaría en quenda de tarde-noite, no centro privado que se detalla a continuación:</p>
<p>Denominación: centro privado Povisa Formación Profesional.</p>
<p>Código do centro: 36019931.</p>
<p>Domicilio: r/ Romil, 75-77.</p>
<p>Localidade: Vigo.</p>
<p>Concello: Vigo.</p>
<p>Provincia: Pontevedra.</p>
<p>Titular: Policlínico Vigo, S.A. (Povisa).</p>
<p>Composición resultante:</p>
<p>Ciclo formativo de grao medio de Coidados Auxiliares de Enfermaría (1 unidade para 30 alumnos/as en quenda de mañá e 1 unidade para 30 alumnos/as en quenda de tarde-noite).</p>
<p>Ciclo formativo de grao superior de Anatomía Patolóxica e Citoloxía (2 unidades de 30 alumnos/as cada unha).</p>
<p>Ciclo formativo de grao superior de Documentación Sanitaria (1 unidade para 30 alumnos/as).</p>
<p>Ciclo formativo de grao superior de Imaxe para o Diagnóstico (2 unidades de 30 alumnos/as cada unha).</p>
<p>Ciclo formativo de grao superior de Interpretación da Lingua de Signos (2 unidades de 30 alumnos/as cada unha).</p>
<p>Terceiro.-O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 2 de agosto de 2010.</p>
<p>Jesús Vázquez Abad</p>
<p>Conselleiro de Educación e Ordenación Universitaria</p>

