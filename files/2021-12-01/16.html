---
date: '2021-12-01'
id: G0596-111121-0001
page: 58631
number: 231
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de novembro de 2021, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello de Pontevedra (expediente IN407A
  2021/173-4).
range: Resolución
url: >-
  https://www.xunta.gal/dog/Publicados/2021/20211201/AnuncioG0596-111121-0001_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMT e CT O Campo da Porta.</p>
    <p>Situación: Pontevedra.</p>
    <p>Características técnicas: liña de media tensión aérea a 20 kV con condutor tipo LA-80 de 25 metros, con orixe no apoio nº 13 existente de tipo HV 15/630-CR1-CA da LMT LOZ808B e final no apoio nº 15 existente de tipo HV 25/630-CR1-CA da LMT LOZ808B. Liña de media tensión subterránea a 20 kV con condutor tipo RHZ de 647 metros de lonxitude, con orixe no paso de aéreo a subterráneo proxectado no apoio nº 14 de tipo C14/1000-H35-CA da LMT LOZ808B e final no CT proxectado. Centro de transformación con relación 20.000/400 V a 100 kVA. As obras están situadas no lugar do Campo da Porta, concello de Pontevedra.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 9 de novembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2021/173. Denominación: LMT e CT O Campo da Porta.</p>
    <p>Localidade: Pontevedra. Concello: Pontevedra.</p>
    <table>
     <tbody>
      <tr>
       <td colspan="2">Parcela</td>
       <td rowspan="3">Titular</td>
       <td colspan="4"></td>
      </tr>
      <tr>
       <td rowspan="2">Nº</td>
       <td rowspan="2">Cultivo</td>
       <td colspan="2">Apoio</td>
       <td colspan="2">Voo</td>
      </tr>
      <tr>
       <td>Nº</td>
       <td>Superficie ocupada m2</td>
       <td>Lonx. metros</td>
       <td>Sup. afect. m2</td>
      </tr>
      <tr>
       <td>2</td>
       <td>Labor</td>
       <td>Manuel Ribadulla Cortegoso</td>
       <td>CT</td>
       <td></td>
       <td>1</td>
       <td>17</td>
      </tr>
     </tbody>
    </table>

