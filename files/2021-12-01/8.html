---
date: '2021-12-01'
id: G0460-241121-0001
page: 58609
number: 231
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 19 de novembro de 2021 pola que se dá publicidade da concesión
  dos premios de investigación sobre VIH e/ou outras infeccións de transmisión
  sexual (ITS) 2021.
range: Resolución
url: >-
  https://www.xunta.gal/dog/Publicados/2021/20211201/AnuncioG0460-241121-0001_gl.html
---
<p>Mediante a Resolución do 8 de setembro de 2021 (DOG núm. 181, do 20 de setembro), aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2021.</p>
    <p>O xurado destes premios fixo unha revisión bibliográfica dos artigos que cumpren cos requisitos recollidos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>O 10 de novembro, o xurado reuniuse para poñer en común a avaliación dos artigos científicos e propoñer, no acordo de concesión, as catro persoas galardoadas.</p>
    <p>O 15 de novembro recibiuse a aceptación expresa das persoas propostas e a acreditación da súa vinculación a un centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 10 que a persoa titular da presidencia da Axencia Galega de Coñecemento en Saúde (ACIS) ditará a resolución do premio que será inapelable, e farase pública a través do <em>Diario Oficial de Galicia</em> e das páxinas web do Servizo Galego de Saúde, www.sergas.es, e da ACIS, www.acis.sergas.gal</p>
    <p>Crédito orzamentario: catro mil cincocentos euros (4.500,00 €), con cargo á aplicación orzamentaria 2021-12.A1-411A-480.00, proxecto 2018/00003, dos orzamentos do ano 2021 da ACIS:</p>
    <p>a) Primeiro premio cunha dotación de tres mil euros (3.000,00 €).</p>
    <p>b) Segundo premio cunha dotación de mil cincocentos euros (1.500,00 €).</p>
    <p>c) Primeiro accésit (sen dotación económica).</p>
    <p>d) Segundo accésit (sen dotación económica).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 19 de novembro de 2021</p>
    <footer><p>Julio García Comesaña<br>Presidente da Axencia Galega para a <br>Xestión do Coñecemento en Saúde</p></footer>
    <h2>ANEXO</h2>
    <h3>Persoas premiadas</h3>
    <table>
     <tbody>
      <tr>
       <td>Núm.</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe do premio</td>
      </tr>
      <tr>
       <td>1º</td>
       <td>Gómez Dacoba, Tamara</td>
       <td>Technological challenges in the preclinical development of an HIV nanovaccine candidate</td>
       <td>Centro de Investigación en Medicina Molecular e Enfermidades Crónicas
        (CIMUS)
        Departamento de Farmacoloxía, Farmacia e Tecnoloxía Farmacéutica.
        Facultade de Farmacia. Universidade de Santiago de Compostela</td>
       <td>3.000,00 €</td>
      </tr>
      <tr>
       <td>2º</td>
       <td>Póveda López, Eva</td>
       <td>Massive release of CD9+ microvesicles in HIV infection, regardless of virologic control</td>
       <td>Grupo de
        Investigación en Viroloxía e Patoxénese. Instituto de Investigación Sanitaria Galicia Sur (IISGS )
        –Complexo Hospitalario Universitario de Vigo- Universidade de Vigo</td>
       <td>1.500,00 €</td>
      </tr>
      <tr>
       <td>1º
        Accésit</td>
       <td>Margusino Framiñán, Luis</td>
       <td>Effectiveness and safety of sofosbuvir/velpatasvir ± ribavirina vs glecaprevir/pibrentasvir in genotype 3 hepatitis C virus infected patients</td>
       <td>Servizo de Farmacia. Complexo Hospitalario Universitario A Coruña (CHUAC)
        Grupo de Investigación de Viroloxía Clínica. Instituto de Investigación Biomédica A Coruña (INIBIC)-CHUAC-Universidade da Coruña.</td>
       <td>_</td>
      </tr>
      <tr>
       <td>2º
        Accésit</td>
       <td>Lorenzo Pouso, Alejandro Ismael</td>
       <td>Awareness Levels of the Link Between Oropharyngeal Cancer and HPV Infection Among Spanish Women:
        a Hospital-Based Cross-sectional Study</td>
       <td>Area de Estomatoloxía.
        Facultade de Medicina e Odontoloxía. Universidade de Santiago de Compostela.
        Grupo de Investigación en Patoloxía Oral Médico-Cirúrxica, Xerodontoloxía,
        Biomateriais e Innovación Tecnolóxica (MedOralRes)
        – Instituto de Investigación Sanitaria de Santiago de Compostela (IDIS)</td>
       <td>_</td>
      </tr>
     </tbody>
    </table>

