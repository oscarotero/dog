---
date: '2003-01-24'
id: 395E
page: 939
number: 16
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 9 de decembro de 2002, da Delegación Provincial da Coruña, polo que
  se anuncian os traballos de investigación da propiedade da zona de
  concentración parcelaria de Vizoño-Vilacova e parcelas dos lugares de Folgoso,
  Vións e Leiro (Abegondo-A Coruña).
range: Aviso
url: 'https://www.xunta.gal/dog/Publicados/2003/20030124/Anuncio395E_gl.html'
---
<p>Ponse en coñecemento de tódolos interesados na concentración parcelaria da zona de Vizoño-Vilacova (Abegondo-A Coruña), declarada de utilidade pública e urxente execución por Decreto 218/1992, do 24 de xullo (DOG nº 148, do 31 de xullo) e resolución da Dirección Xeral de Infraestructuras Agrarias, 6 de novembro de 2002 (DOG nº 230, do 28 de novembro), de ampliación de perímetro ás parcelas dos lugares de Folgoso, Vións e Leiro, que se van inicia-los traballos de investigación da propiedade para efectos de concentración, que darán comezo ó día seguinte ó da publicación deste aviso e se prolongarán durante o tempo necesario, no lugar habilitado para o efecto na mesma parroquia.</p>
<p>Requírense ós propietarios, alugados e parceiros e en xeral, os cultivadores e titulares de calquera dereito, para que dentro do citado prazo, presenten ó persoal encargado dos citados traballos os títulos en que funden os seus dereitos ou declaren, en todo caso, os gravames ou situacións xurídicas que afecten ás súas leiras ou dereitos.</p>
<p>Advírtese que as leiras dos propietarios que non aparecesen neste período serán consideradas como leiras de descoñecidos e daráselle o destino sinalado na Lei 10/1985, do 14 de agosto, de concentración parcelaria para Galicia, modificada pola Lei 12/2001. Tamén se advirte que a falsidade destas</p>
<p>declaracións dará lugar, con independencia das sancións penais, á responsabilidade por danos e perdas que se deriven dela.</p>
<p>Os traballos de concentración afectarán á totalidade das parcelas pertencentes ás parroquias de Vizoño-Vilacova, e ás parcelas indicadas dos lugares de Folgoso, Vións e Leiro, do concello de Abegondo. Polo tanto, os seus propietarios deberán, no seu propio interese, ademais de face-la declaración das súas parcelas, segui-lo desenvolvemento dos traballos de concentración para facer vale-los seus dereitos no momento oportuno.</p>
<p>A Coruña a 9 de decembro de 2002.</p>
<p>Jesús Collar Urquijo</p>
<p>Delegado provincial da Coruña</p>

