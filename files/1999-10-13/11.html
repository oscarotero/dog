---
date: '1999-10-13'
id: '10446'
page: 12
number: 198
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 30 de setembro de 1999, da Dirección Xeral da Función Pública,
  pola que se fan públicas as listas ás que se refire o artigo 12 c) do Decreto
  89/1997, do 10 de abril, para os corpos superior, de xestión, administrativo,
  auxiliar e subalterno de Administración xeral da Xunta de Galicia (grupos A,
  B, C, D e E), listas A1 e A2.
range: Resolución
url: 'https://www.xunta.gal/dog/Publicados/1999/19991013/Anuncio10446_gl.html'
---
<p>Rematado o prazo de presentación de solicitudes ás que se refire o artigo 12.c do Decreto 89/1997, do 10 de abril, para os corpos superior, de xestión, administrativo, auxiliar e subalterno de Administración xeral da Xunta de Galicia (grupos A, B, C, D e E), listas A1 e A2, efectuada proposta pola comisión permanente de selección para prazas de funcionarios en sesión que tivo lugar o 23 de setembro de 1999, unha vez elevada esta, esta dirección xeral</p>
<p>RESOLVE:</p>
<p>Primeiro.-Facer públicas as listas ás que se refire o artigo 12.c do Decreto 89/1997, do 10 de abril,</p>
<p>para os corpos superior, de xestión, administrativo, auxiliar e subalterno de Administración xeral da Xunta de Galicia (grupos A, B, C, D e E), listas A1 e A2, que se publicarán do seguinte xeito:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atoparanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 en horarios das 9 ás 19 horas, de luns a venres, e das 9 ás 14 horas os sábados.</p>
<p>Terceiro.-Os interesados disporán dun prazo de 10 días para a corrección de erros e, se é o caso, formula-las alegacións, que se dirixirán á comisión permanente de selección de persoal para a cobertura de postos de traballo reservados a funcionarios (Dirección Xeral da Función Pública, Consellería da Presidencia e Administración Pública, edificios administrativos San Caetano s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas e comprobacións procedentes, do que se dará oportuna publicidade.</p>
<p>Santiago de Compostela, 30 de setembro de 1999.</p>
<p>Joaquín López-Rúa Soler</p>
<p>Director xeral da Función Pública</p>

