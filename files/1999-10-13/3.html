---
date: '1999-10-13'
id: '10422'
page: 12
number: 198
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de setembro de 1999 pola que se autoriza definitivamente o centro
  privado Nuevas Líneas de Ferrol, para imparti-los ciclos formativos de grao
  medio perruquería e estética persoal decorativa da familia profesional de
  imaxe persoal, así como o cambio de titularidade.
range: Orde
url: 'https://www.xunta.gal/dog/Publicados/1999/19991013/Anuncio10422_gl.html'
---
<p>Examinado o expediente que presenta María del Carmen Montero Lourido, solicitando autorización para poder imparti-los ciclos formativos de grao medio perruquería e estética persoal decorativa da familia profesional de imaxe persoal, así como o cambio de titularidade.</p>
<p>Resultando que mediante escritura pública notarial, María del Carmen Montero Lourido cede a súa titularidade, para tódolos efectos, a Carsan Academias de Peluquerías, S.L.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, de 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 629/1995 (BOE do 21 de setembro), polo que se establece o título de técnico en perruquería, Real decreto 630/1995 (BOE do 22 de setembro), polo que</p>
<p>se establece o título de técnico en estética persoal decorativa, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro para poder imparti-los ciclos formativos de grao medio que se relacionan no anexo desta orde.</p>
<p>Segundo.-Autoriza-lo cambio de titularidade a favor de Carsan Academias de Peluquerías, S.L. con tódolos dereitos e obrigas contraídas pola cesionista María del Carmen Montero Lourido, sen prexuízo das responsabilidades que poidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Terceiro.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro.</p>
<p>Cuarto.-O centro que pola presente orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 17 de setembro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: Ferrol.</p>
<p>Localidade: Ferrol.</p>
<p>Enderezo: Sánchez Calviño, 78-80 baixo-entrechán.</p>
<p>Código do centro: 15025839.</p>
<p>Denominación específica: Nuevas Líneas.</p>
<p>Titular: Carsan Academias de Peluquerías, S.L.</p>
<p>Ensinanzas que se autorizan:</p>
<p>Familia profesional: imaxe persoal.</p>
<p>-1 ciclo formativo de grao medio perruquería (2 unidades para 30 alumnos/unidade).</p>
<p>-1 ciclo formativo de grao medio estética persoal decorativa (1 unidade para 20 alumnos).</p>

