---
date: '1999-07-26'
id: CDA6
page: 9626
number: 142
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990726/AnuncioCDA6_gl.html'
---
<p>O Pleno deste concello acordou contrata-las seguintes obras, polo procedemento aberto, sistema de concurso e tramitación urxente:</p>
<p>1. Saneamento no Mazo, O Curral e A Grova, cun orzamento de 7.045.218 ptas.</p>
<p>2. Pavimentación dos accesos ós núcleos rurais do Hortovello e A Veiga-O Curral, cun orzamento de 6.257.936 ptas.</p>
<p>Os pregos de condicións económico-administrativas particulares que rexerán na contratación das obras citadas expóñense ó público polo prazo de oito días hábiles contados desde o seguinte ó da publicación do correspondente edicto no BOP.</p>
<p>De conformidade co disposto no artigo 122.2º do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, anúnciase ó mesmo tempo a contratación das obras, tendo en conta que estas se suspenderán no caso de producirse reclamacións contra os pregos.</p>
<p>1. Presentación de proposicións.</p>
<p>As proposicións presentaranse no rexistro do concello, durante o prazo de 13 días naturais contados</p>
<p>desde o seguinte ó da publicación deste edicto no BOP e no Diario Oficial de Galicia.</p>
<p>2. Documentación que hai que presentar para cada obra.</p>
<p>Os licitadores presentarán ó mesmo tempo dous sobres, un levará soamente o modelo de proposición económica e as modificacións que propoña o concursante que poidan facer máis conveniente a realización do obxecto do contrato, de conformidade cos criterios que se establecen por orde decrecente na base nº 21, e outro cos documentos seguintes:</p>
<p>a) DNI e NIF, ou fotocopia autenticada.</p>
<p>b) Xustificante acreditativo de ter depositada fianza provisional.</p>
<p>c) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da Lei 13/1995, do 18 de maio, de contratos das administracións públicas. No suposto de que o dito documento non poida ser expedido pola autoridade competente, poderá ser subtituído por unha declaración responsable outorgada ante unha autoridade administrativa, notario público ou organismo profesional cualificado.</p>
<p>d) Escritura de poder, se actúa en representación doutra persoa, legalizado, se é o caso, verificado na súa suficiencia por un letrado en exercicio ou polo secretario do concello.</p>
<p>e) Escritura de constitución de sociedade mercantil inscrita no Rexistro Mercantil, cando concorra unha sociedade desta natureza.</p>
<p>f) Xustificante autenticado de estar dado de alta no imposto sobre actividades económicas, no epígrafe que o faculte para contratar.</p>
<p>g) Certificación de estar ó día no pagamento das cotas da Seguridade Social.</p>
<p>h) Declaración de estar ó día nas súas obrigas tributarias nos termos establecidos no artigo 2 do R.D. 1462/1985, do 3 de xullo.</p>
<p>i) Xustificación da solvencia económica e financeira, que se acreditará por calquera dos medios seguintes:</p>
<p>1. Informe de institucións financeiras ou, de se-lo caso, xustificantes da existencia dun seguro de indemnizacións por riscos profesionais.</p>
<p>2. Declaración relativa á cifra de negocios global e das obras no curso dos tres últimos anos.</p>
<p>j) Xustificación da solvencia técnica, que se acreditará polos seguintes medios:</p>
<p>a) Relación das obras executadas nos últimos 5 anos, xunto cun certificado de boa execución para as máis importantes.</p>
<p>b) Declaración na que se indique a maquinaria, material e medios técnicos do que dispón o empresario para a execución das obras.</p>
<p>3. Modelo de proposición.</p>
<p>D./Dna ....., domiciliado/a en ....., con DNI nº ....., en nome propio (ou en representación de ..... como acredita por .....), informado/a da convocatoria do concurso, toma parte nel, comprometéndese á realización das obras de ..... no prazo de ....., e no prezo de ..... (en letra e en número) IVE incluído, conforme o proxecto técnico e prego de cláusulas económico-administrativas, que acepta na súa totalidade, e comprométese á realización das unidades de obra adicional valoradas a prezo de proxecto e de acordo co seguinte detalle: unidades, medición, designación, prezo e total.</p>
<p>Riotorto, ..... de ..... de 1999.</p>
<p>4. Condicións da adxudicación.</p>
<p>-Unidades de obra completa adicional que garden relación coa materia do proxecto obxecto do contrato e cos prezos do proxecto.</p>
<p>-Mellor prezo.</p>
<p>-Mellor prazo de execución.</p>
<p>En todo caso a Alcaldía solicitaralle a un técnico competente informe sobre as proposicións presentadas antes da súa adxudicación.</p>
<p>O expediente está á disposición dos interesados na secretaría municipal.</p>
<p>Riotorto, 7 de xullo de 1999.</p>
<p>José López Cabodevila</p>
<p>Alcalde</p>

