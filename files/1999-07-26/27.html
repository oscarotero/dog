---
date: '1999-07-26'
id: CD7A
page: 9620
number: 142
agency: CONSELLO DA CULTURA GALEGA
section: VI. ANUNCIOS
title: >-
  Convocatoria da II edición do premio Arquivo da Emigración Galega. Modalidade:
  televisión.
range: Convocatoria
url: 'https://www.xunta.gal/dog/Publicados/1999/19990726/AnuncioCD7A_gl.html'
---
<p>Bases</p>
<p>1. O Consello da Cultura Galega, a través do Arquivo da Emigración Galega, convoca o premio Arquivo da Emigración Galega para televisión. Poderán participar nel xornalistas e colaboradores de televisión que emitisen, en calquera canle de TV, entre o 1 de setembro de 1998 e o 10 de setembro de 1999, noticias, crónicas, entrevistas ou reportaxes, que fagan referencia á emigración galega en calquera das súas facetas.</p>
<p>2. O prazo de presentación dos traballos rematará o día 10 de setembro de 1999.</p>
<p>3. A copia enteira do programa deberá ser entregada no Rexistro do Consello da Cultura Galega en formato de vídeo doméstico por duplicado. En todo momento deberá quedar clara a autoría do traballo, podéndose esixir unha certificación do director do medio para identifica-lo autor. Os candidatos incluirán unha certificación do medio indicando data e hora en que foi emitido o programa.</p>
<p>4. O xurado estará formado polo presidente do Consello da Cultura Galega, o director do Arquivo da Emigración Galega, tres expertos en estudios migratorios e dous xornalistas do medio televisivo nomeados pola Comisión Executiva por proposta do Arquivo da Emigración Galega.</p>
<p>5. A decisión do xurado, que será inapelable, darase a coñece-lo día 30 de setembro do presente ano. O xurado ten a potestade de declarar deserto o premio.</p>
<p>6. Haberá un único premio de 500.000 pesetas para o traballo seleccionado.</p>
<p>7. A participación neste premio supón a aceptación destas bases.</p>
<p>Santiago de Compostela, 2 de xullo de 1999.</p>
<p>Carlos Casares Mouriño</p>
<p>Presidente do Consello da Cultura Galega</p>

