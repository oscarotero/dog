---
date: '2017-10-30'
id: C3K1-181017-0002
page: 50531
number: 206
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 5 de outubro de 2017, da Xefatura Territorial de Pontevedra, pola
  que se notifica o acordo de inicio do expediente sancionador 2017337AL-PO, por
  infracción en materia de seguridade alimentaria.
range: Cédula
url: >-
  https://www.xunta.gal/dog/Publicados/2017/20171030/AnuncioC3K1-181017-0002_gl.html
---
<p>Con data do 22 de agosto de 2017, a xefa territorial da Consellería de Sanidade de Pontevedra ditou acordo de inicio do expediente sancionador 2017337AL-PO, incoado na Xefatura Territorial da Consellería de Sanidade de Pontevedra contra Pescados Alfolíes, S.L., con CIF B36864999.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non puido practicarse, polo que, mediante esta cédula, se notifica a Pescados Alfolíes, S.L., con CIF B36864999, o contido do dito acordo, que figura no anexo, segundo o disposto no artigo 44 da dita lei, para o seu coñecemento.</p>
    <p>Tamén se lle fai saber o dereito que a asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, para presentar alegacións ante esta xefatura territorial no prazo de quince (15) días hábiles, contado desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, núm. 43, 1º andar, e obter, se é o caso, copia del, segundo o previsto no artigo 53.1.a) da dita lei</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, consonte o artigo 64.2.f) da Lei 39/2015.</p>
    <p>Advírtese que antes da resolución do procedemento ten dereito ás reducións establecidas no artigo 85 da Lei 39/2015.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 5 de outubro de 2017 </p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2017337AL-PO.</p>
    <p>Denunciada: Pescados Alfolíes, S.L., con CIF B36864999.</p>
    <p>Último enderezo coñecido: oficina núm. 6 da lonxa de grandes peixes e baixura do porto de Vigo, 36208 Vigo.</p>
    <p>Feito imputado: suposta infracción en materia de seguridade alimentaria.</p>
    <p>Preceptos presuntamente infrinxidos:</p>
    <p>– Artigo 18 do Regulamento 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria: en todas as etapas da produción, transformación e distribución deberá asegurarse a rastrexabilidade dos alimentos […].</p>
    <p>– Artigo 3 do Regulamento de execución (UE) núm. 931/2011, do 19 de setembro: os explotadores de empresas alimentarias aseguraranse de que a seguinte información sobre as remesas de alimentos de orixe animal se poñan á disposición do operador de empresa alimentaria a que se fornecen os alimentos e á autoridade competente se esta o solicita:[...].</p>
    <p>– Artigos 3 e 5 do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>Tipificación: unha infracción administrativa tipificada como leve no artigo 51 punto 1 da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: seiscentos euros (600,00 €).</p>

