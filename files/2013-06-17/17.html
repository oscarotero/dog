---
date: '2013-06-17'
id: G0007-280513-0001
page: 23306
number: 114
agency: Xulgado do Social número 3 de Santiago de Compostela
section: V. Administración de xustiza.
title: EDICTO (951/2012).
range: Edicto
url: >-
  https://www.xunta.gal/dog/Publicados/2013/20130617/AnuncioG0007-280513-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 951/2012 deste xulgado do social, seguido por instancia de María Pilar Nieto Nieto contra a empresa Escayolas Gasamans, S.L., Servicios y Construcciones Santiago (Serconsa), S.L. e o Fondo de Garantía Salarial, sobre despedimento, ditouse a seguinte resolución:</p>
    <p>Decido que debo estimar e estimo parcialmente a demanda sobre despedimento formulada por María Pilar Nieto Nieto fronte a Escayolas Gasamans, S.L. e, en consecuencia, declaro a improcedencia do despedimento de que foi obxecto con efectos do 31 de outubro de 2012, teño por efectuada a opción pola indemnización, declaro extinguida a relación laboral entre as partes na data da presente resolución e condeno a empresa demandada a aboar á demandante a cantidade de 20.160,26 euros en concepto de indemnización.</p>
    <p>Non procede condenar nesta instancia o Fogasa, sen prexuízo da súa responsabilidade de conformidade co artigo 33 do Estatuto dos traballadores.</p>
    <p>Que debo absolver e absolvo a Servicios y Construcciones Santiago, S.L.</p>
    <p>Notifíquese a presente resolución ás partes facéndolles saber que contra ela poden interpoñer recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada-xuíza.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación en legal forma á codemandada Servicios y Construcciones Santiago, S.L., en ignorado paradoiro, expídese o presente edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Santiago de Compostela, 28 de maio de 2013</p>
    <footer><p>A secretaria xudicial</p></footer>

