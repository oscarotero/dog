---
date: '2022-04-13'
id: G0597-300322-0003
page: 23288
number: 72
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2022, da Secretaría Xeral Técnica e do Patrimonio
  da Consellería de Facenda e Administración Pública, pola que se declara a
  Comunidade Autónoma de Galicia herdeira ab intestato de Benedicta Álvarez
  García.
range: Resolución
url: >-
  https://www.xunta.gal/dog/Publicados/2022/20220413/AnuncioG0597-300322-0003_gl.html
---
<p>Antecedentes:</p>
    <p>Por Resolución do 19 de abril de 2021 acordouse a incoación do procedemento administrativo para a declaración da Comunidade Autónoma de Galicia como herdeira <em>ab intestato</em> de Benedicta Álvarez García (ABI/2017/0004). </p>
    <p>A citada resolución publicouse no <em>Boletín Oficial del Estado</em> (supl. núm. 109, do 7 de maio de 2021), no <em>Diario Oficial de Galicia</em> (DOG núm. 83, do 4 de maio), na páxina web da Consellería de Facenda e Administración Pública, e foi exposta no taboleiro de anuncios dos concellos de Vedra e de Oleiros (A Coruña) por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, en que se acredita o seu falecemento, o 17 de agosto de 2015 na residencia Geriatros de Oleiros, e que non tiña outorgado testamento rexistrado. Así mesmo, figura igualmente incorporado certificado do seu empadroamento no Concello de Vedra, quedando xustificada formalmente a súa veciñanza civil galega. </p>
    <p>Non se recibiron alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro inmobiliario, no índice xeral informatizado de predios e dereitos do Rexistro da Propiedade e por outras fontes, determinouse, en principio, que ao menos forman parte dos bens hereditarios da persoa finada os bens e dereitos que se adxudican no punto segundo desta resolución, incluíndo na herdanza os acadados na sucesión da súa irmá premorta María Ramona Álvarez García e sen prexuízo da inclusión daqueloutros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos:</p>
    <p>– Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>– Código civil, artigos 657 e seguintes.</p>
    <p>– Lei 33/2003, do 3 de novembro, do patrimonio das administracións públicas, artigos 20.6, 20.bis e 20.ter.1.</p>
    <p>– Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>– Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira <em>ab intestato</em> de Benedicta Álvarez García, con DNI 33272378L, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles:</p>
    <p>– Predio nº 613 da zona de concentración parcelaría de Santo André de Trobe, Vedra, A Coruña, de 150 m2, indivisible, que estrema: norte, parcela de concentración nº 612; sur, parcela de concentración nº 614; leste, parcela de concentración nº 614; e oeste, con camiño. Non constan cargas nin gravames.</p>
    <p>Referencia catastral: 002201100NH43E0001GX (antes: 15090A5050006130000AT).</p>
    <p>Valor catastral: 1.774,00 euros.</p>
    <p>Inscrita no Rexistro da Propiedade de Santiago de Compostela número 1, no tomo 1217, do libro 112, folla 212, predio nº 11611.</p>
    <p>b) Contratos e outros efectos bancarios:</p>
    <p>– Banco Pastor, conta: 0238 8102 780700200469 (antes: 0072 0134 48 0000215732).</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Vedra e Oleiros.</p>
    <p>Esta resolución poderá ser recorrida por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 28 de marzo de 2022</p>
    <footer><p>Jorge Atán Castro<br>Secretario xeral técnico e do Patrimonio<br>de la Consellería de Facenda e Administración Pública</p></footer>

