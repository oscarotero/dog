---
date: '1996-05-07'
id: 621E
page: 4
number: 89
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 18 de abril de 1996 pola que se convocan dous cursos sobre
  protección de personalidades e escoltas dirixidos ós membros dos corpos das
  policías locais de Galicia.
range: Resolución
url: 'https://www.xunta.gal/dog/Publicados/1996/19960507/Anuncio621E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme ás funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre protección de personalidades e escoltas, que deberán desenvolverse conforme as seguintes bases:</p>
<p>-Obxectivos.</p>
<p>Os cursos teñen por obxectivos:</p>
<p>a) Coñecer e perfecciona-las técnicas aplicables na protección de personalidades.</p>
<p>b) Coñecer qué unidades operativas interveñen nos dispositivos de protección a personalidades.</p>
<p>c) Coñece-los medios técnicos utilizables na protección de personalidades.</p>
<p>d) Coñece-los métodos de actuación de organizacións terroristas.</p>
<p>e) Conseguir coñecementos sobre os explosivos utilizados por organizacións terroristas e as medidas que cómpre adoptar.</p>
<p>-Destinatarios.</p>
<p>Os cursos van dirixidos ós membros dos corpos das policías locais de Galicia.</p>
<p>-Inscrición.</p>
<p>A inscrición dos participantes será totalmente gratuíta.</p>
<p>-Prazas.</p>
<p>O número de prazas que se ofertarán por curso será de 30.</p>
<p>-Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias ramatará ás 14 horas, nas seguintes datas:</p>
<p>Primeiro curso: o día 27 de maio.</p>
<p>Segundo curso: o día 3 de xuño.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas, requisito que será indispensable para ser admitido nos cursos; o incumprimento deste requisito suporá á non admisión no devandito curso.</p>
<p>4. As instancias deberán enviarse á sede da Academia Galega de Seguridade, rúa de Madrid, 2-4, polígono das Fontiñas, 15703 Santiago de Compostela, ou ben poden entregarse en calquera dos lugares</p>
<p>previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>-Contido e duración.</p>
<p>Os cursos terán lugar en sesións de tarde, de luns a venres, e neles trataránse, entre outros, os seguintes temas:</p>
<p>a) Aspectos xerais da protección de personalidades.</p>
<p>b) Protección de personalidades: dinámica e estática.</p>
<p>c) Grupos de apoio.</p>
<p>d) Caravanas.</p>
<p>e) Plans de seguridade: dispositivos.</p>
<p>f) Transmisións, etc.</p>
<p>-Datas.</p>
<p>Os cursos realizaranse nas seguintes datas:</p>
<p>Primeiro curso: do 3 ó 7 de xuño de 1996.</p>
<p>Segundo curso: do 17 ó 21 de xuño de 1996.</p>
<p>O horario será de 16 a 20 horas.</p>
<p>-Relación de admitidos.</p>
<p>A relación de admitidos publicarase os días 29 de maio e 5 de xuño, respectivamente, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>-Lugar.</p>
<p>Na Academia Galega de Seguridade, sita na rúa de Madrid 2-4, no polígono das Fontiñas en Santiago de Compostela.</p>
<p>-Certificado de asistencia.</p>
<p>Ó remate de cada curso entregaráselles un certificado de asistencia a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, implicará a non expedición do certificado.</p>
<p>-Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 18 de abril de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9603319</p>

