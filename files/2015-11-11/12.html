---
date: '2015-11-11'
id: G2410-201015-0001
page: 42826
number: 215
agency: Xulgado do Social número 1 de Santiago de Compostela
section: V. Administración de xustiza.
title: EDICTO (144/2015).
range: Edicto
url: >-
  https://www.xunta.gal/dog/Publicados/2015/20151111/AnuncioG2410-201015-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 144/2015 deste xulgado do social, seguido por instancia de Mario Mougán Valdés contra a empresa Falcon Contratas y Seguridad, S.A., Fogasa, Eulen Seguridad, S.A., Falcon Mantenimiento y Control, S.A., sobre despedimento, se ditou a seguinte resolución cuxa parte dispositiva se xunta:</p>
    <p>«Fallo tense a Mario Mougán Valdés por desistido da demanda que deu orixe ao presente procedemento fronte a Eulen Seguridad, S.A. e decrétase o sobresemento e arquivamento do procedemento fronte á dita demandada.</p>
    <p>Estimo parcialmente a demanda interposta por Mario Mougán Valdés contra Falcon Contratas y Seguridad, S.A. e Falcon Mantenimiento y Control, S.A. e, en consecuencia, efectúo os pronunciamentos seguintes:</p>
    <p>1. Que debo declarar e declaro a improcedencia do despedimento do demandante efectuado por Falcon Contratas y Seguridad, S.A., con data de efectos o 10 de xaneiro de 2015, e debo condenar e condeno a Falcon Contratas y Seguridad, S.A. a readmitir inmediatamente o traballador demandante no seu posto de traballo, nas mesmas condicións que rexían con anterioridade ao despedimento, e con aboamento dos salarios deixados de percibir desde a data do despedimento ata a de notificación desta sentenza a razón de 65,13 euros diarios, ou ben, á súa elección, a extinguir a relación laboral do demandante con aboamento dunha indemnización de 36.552,14 euros por despedimento improcedente.</p>
    <p>A opción por parte do empresario entre a readmisión do traballador e a indemnización por despedimento improcedente deberá exercerse no prazo de 5 días contados a partir da notificación da presente sentenza, mediante escrito ou comparecencia ante este xulgado. Transcorrido o dito termo sen que o empresario optase, entenderase que procede a readmisión.</p>
    <p>2. Debo absolver e absolvo a Falcon Mantenimiento y Control, S.A. das peticións deducidas na súa contra.</p>
    <p>3. No que atinxe á responsabilidade do Fogasa deberá observarse o que resulte da aplicación do artigo 33 do ET.</p>
    <p>Notifíqueselles ás partes a presente resolución, facéndolles saber que contra esta cabe recurso de suplicación ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Falcon Contratas y Seguridad, S.A. e a Falcon Mantenimiento y Control, S.A., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de outubro de 2015</p>
    <footer><p>A secretaria xudicial</p></footer>

