---
date: '2021-04-16'
id: G0426-090421-0001
page: 19488
number: 71
agency: Consellería do Medio Rural
section: II. Autoridades e persoal. b) Nomeamentos.
title: >-
  ORDE do 8 de abril de 2021 pola que se nomean vogais do Consello Reitor da
  Axencia Galega da Calidade Alimentaria.
range: Orde
url: >-
  https://www.xunta.gal/dog/Publicados/2021/20210416/AnuncioG0426-090421-0001_gl.html
---
<p>O artigo 12 do Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos, establece o Consello Reitor como órgano colexiado de goberno da Axencia.</p>
    <p>O artigo 14 do referido decreto regula a composición deste Consello Reitor e dispón o nomeamento pola persoa titular da consellería de adscrición de sete vogais.</p>
    <p>O Decreto 149/2018, do 5 de decembro, polo que se establece a estrutura orgánica da Consellería do Medio Rural e se modifica parcialmente o Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, na súa disposición derradeira primeira modifica o número de vogais que forman parte do dito órgano colexiado de goberno, que pasan a ser nove.</p>
    <p>En virtude do anterior, cómpre proceder ao seu nomeamento que, para xeral coñecemento, se publicará no <em>Diario Oficial de Galicia</em>.</p>
    <p>Así, de conformidade coas atribucións que me confiren a Lei 1/1983, do 22 de febreiro, de normas reguladoras da Xunta e da súa Presidencia, e o artigo 14 do Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos,</p>
    <h2>DISPOÑO:</h2>
    <p>Nomear vogais do Consello Reitor da Axencia Galega da Calidade Alimentaria as seguintes persoas:</p>
    <p>a) En representación da consellería competente en materia de facenda:</p>
    <p>– Titular: Jorge Atán Castro, secretario xeral técnico da Consellería de Facenda e Administración Pública.</p>
    <p>– Suplente: Luis Emilio Araújo Rodríguez, subdirector xeral de Estudos.</p>
    <p>b) En representación da Consellería do Medio Rural:</p>
    <p>– Titular: José Luis Chan Rodríguez, director xeral de Planificación e Ordenación Forestal.</p>
    <p>– Suplente: Jacobo José Aboal Viñas, subdirector xeral de Recursos Forestais.</p>
    <p>– Titular: Silvestre José Balseiros Guinarte, director xeral de Gandaría, Agricultura e Industrias Agroalimentarias.</p>
    <p>– Suplente: Jorge Enrique Mourelo Estella, subdirector xeral de Gandaría.</p>
    <p>– Titular: José Manuel Janeiro Caramés, subdirector xeral de Industrias Agroalimentarias.</p>
    <p>– Suplente: Elva González Vidal, xefa do Servizo de Control da Calidade Alimentaria.</p>
    <p>– Titular: Inés Santé Riveira, directora xeral de Desenvolvemento Rural.</p>
    <p>– Suplente: Francisco José Tomico Santos, subdirector xeral de Infraestruturas Agrarias.</p>
    <p>c) En representación da Axencia Galega de Calidade Alimentaria:</p>
    <p>– Titular: Manuel López Luaces, xefe da Área de Formación, Innovación e Investigación Agraria.</p>
    <p>– Suplente: Abelardo Nimo Silva, director do Centro de Investigacións Agrarias de Mabegondo.</p>
    <p>– Titular: Pablo Lúgaro Seco, xefe do Departamento de Investigación e Transferencia.</p>
    <p>– Suplente: Enrique Martínez Chamorro, director do Centro de Investigación Forestal de Lourizán.</p>
    <p>– Titular: Ricardo Rivas Barros, xefe da Área de Calidade Alimentaria.</p>
    <p>– Suplente: Juan Miguel Concheiro Abal, xefe do Departamento de Protección da Calidade Diferenciada.</p>
    <p>– Titular: María José González González, xefa do Departamento de Promoción da Calidade Alimentaria.</p>
    <p>– Suplente: Xiana Perales Arroyo, xefa do Departamento de Formación.</p>
    <p>Santiago de Compostela, 8 de abril de 2021</p>
    <footer><p>José González Vázquez<br>Conselleiro do Medio Rural</p></footer>

