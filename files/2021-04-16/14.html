---
date: '2021-04-16'
id: G0597-120421-0004
page: 19550
number: 71
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 12 de abril de 2021, do tribunal nomeado para cualificar o
  proceso selectivo para o ingreso, pola quenda de acceso libre e promoción
  interna, no corpo facultativo de grao medio da escala de técnicos facultativos
  de servizos sociais, especialidade de educadores, de administración especial
  da Administración xeral da Comunidade Autónoma de Galicia (subgrupo A2), pola
  que se fan públicos a data, a hora e o lugar de realización do primeiro
  exercicio do proceso selectivo para aquelas persoas aspirantes que tiveron
  contaxio ou contacto estreito con persoas contaxiadas pola COVID-19.
range: Resolución
url: >-
  https://www.xunta.gal/dog/Publicados/2021/20210416/AnuncioG0597-120421-0004_gl.html
---
<p>En sesión que tivo lugar o 12 de abril de 2021, o tribunal nomeado pola Resolución do 19 de outubro de 2020, da Dirección Xeral da Función Pública, que deberá cualificar o proceso selectivo para o ingreso, pola quenda de acceso libre e promoción interna, no corpo facultativo de grao medio da escala de técnicos facultativos de servizos sociais, especialidade de educadores, de administración especial da Administración xeral da Comunidade Autónoma de Galicia (subgrupo A2), convocado pola Orde do 31 de outubro de 2019 (DOG núm. 211, do 6 de novembro), acordou, de conformidade co disposto na base II.1.2.6 da convocatoria, que o primeiro exercicio da oposición terá lugar o 22 de abril de 2021, en chamamento único que se iniciará ás 16.00 horas, no seminario B da Escola Galega de Administración Pública (EGAP), no polígono das Fontiñas, na rúa Madrid núm. 2-4, en Santiago de Compostela.</p>
    <p>As persoas aspirantes que realizarán este exercicio son as que acreditaron suficientemente as circunstancias descritas antes da realización do exercicio do día 27 de marzo de 2021.</p>
    <p>Os criterios que rexerán para a corrección, valoración e superación do exercicio serán os mesmos que acordou o tribunal o día 10 de marzo de 2021 e que foron publicados na páxina web da Función Pública.</p>
    <p>As persoas aspirantes deberán ir provistas de DNI ou de documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento do que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles. </p>
    <p>Serán de obrigado cumprimento as normas COVID para o desenvolvemento das probas dun proceso selectivo establecidas no protocolo de actuacións para a realización de probas dos procesos selectivos das OPE da Administración autonómica de Galicia. </p>
    <p>Santiago de Compostela, 12 de abril de 2021</p>
    <footer><p>Camilo Ríos Gestal<br>Presidente do tribunal</p></footer>

