---
date: '2021-04-16'
id: G0003-070421-0001
page: 19561
number: 71
agency: Servizo Galego de Saúde
section: IV. Oposicións e concursos.
title: >-
  ANUNCIO do 24 de marzo de 2021, da Xerencia da Área Sanitaria de Santiago de
  Compostela e Barbanza, polo que se dá publicidade da resolución da mesma data
  pola que se convoca, para vinculación temporal por concurso de méritos, a
  cobertura de diversas prazas da categoría de facultativo especialista de área
  para os servizos sanitarios de atención especializada da dita área sanitaria.
range: Anuncio
url: >-
  https://www.xunta.gal/dog/Publicados/2021/20210416/AnuncioG0003-070421-0001_gl.html
---
<p>A Xerencia da Área Sanitaria de Santiago de Compostela e Barbanza, de conformidade co establecido no artigo 67 do Decreto 206/2005 (DOG nº 145, do 29 de xullo), de provisión de prazas de persoal estatutario do Servizo Galego de Saúde, e a Resolución do 11 de decembro de 2018 (DOG nº 240, do 18 de decembro), da Dirección de Recursos Humanos, pola que se publica o pacto subscrito pola Administración sanitaria coas organizacións sindicais CIG, CESM-O’MEGA, CC.OO., UGT e CSIF sobre a selección de persoal estatutario temporal licenciado sanitario de atención hospitalaria, e en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG nº 82, do 29 de abril) sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, a xerente da Área Sanitaria de Santiago de Compostela e Barbanza</p>
    <p class="dog-titulo">RESOLVE:</p>
    <p>Primeiro. Anunciar a convocatoria para cubrir, mediante vinculación temporal, as prazas de facultativo especialista de área que se relaciona no anexo.</p>
    <p>Segundo. As solicitudes para participar nesta convocatoria, xunto coa documentación a que se refiren as súas bases, presentaranse, dirixidas a Área Sanitaria de Santiago de Compostela e Barbanza, no Rexistro Xeral da dita área sanitaria, sito na travesía da Choupana, s/n, 15706, Santiago de Compostela, ou a través de calquera dos rexistros previstos no artigo 16 da Lei 39/2015, do 1 de outubro, do procedemento administrativo común das administracións públicas, no prazo de dez (10) días hábiles, contados a partir do seguinte ao da publicación deste anuncio da convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios dos centros hospitalarios dependentes da Área Sanitaria de Santiago de Compostela e Barbanza, no punto de atención ao traballador (PAT) da Dirección de Recursos Humanos e na intranet da Área Sanitaria de Santiago de Compostela e Barbanza, así como na páxina web do Servizo Galego de Saúde (www.sergas.es).</p>
    <p>Santiago de Compostela, 24 de marzo de 2021</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Especialidade: Radiodiagnóstico (Radioloxía Vascular e Intervencionista).</p>
    <p>Nº de prazas: dúas.</p>
    <p>Tipo de nomeamento: interinidade en praza vacante.</p>
    <p>Titulación: título oficial da especialidade de Radiodiagnóstico.</p>
    <p>Centro: Complexo Hospitalario Universitario de Santiago de Compostela.</p>
    <p>Especialidade: Radiodiagnóstico (Neurorradioloxía Intervencionista).</p>
    <p>Nº de prazas: unha.</p>
    <p>Tipo de nomeamento: interinidade en praza vacante.</p>
    <p>Titulación: título oficial da especialidade de Radiodiagnóstico.</p>
    <p>Centro: Complexo Hospitalario Universitario de Santiago de Compostela.</p>

