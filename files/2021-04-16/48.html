---
date: '2021-04-16'
id: G0427-050421-0001
page: 19611
number: 71
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 31 de marzo de 2021, da Xefatura Territorial de Vigo, pola que
  se acorda a remisión do expediente e emprazamento aos interesados no
  procedemento ordinario 94/2021 do Xulgado Contencioso-Administrativo número 2
  de Vigo contra a resolución pola que se pública a lista definitiva de
  aspirantes seleccionados e non seleccionados no proceso selectivo para o
  acceso ao permiso de explotación na modalidade de marisqueo a pé no ámbito
  territorial da Confraría de Pescadores de Cambados.
range: Resolución
url: >-
  https://www.xunta.gal/dog/Publicados/2021/20210416/AnuncioG0427-050421-0001_gl.html
---
<p>A Xefatura Territorial da Consellería do Mar en Vigo recibiu un decreto do Xulgado Contencioso-Administrativo número 2 de Vigo, en que se require a remisión do expediente e práctica dos emprazamentos relativos ao procedemento ordinario 94/2021, formulado por Mª del Carmen Chaves Rial fronte á desestimación do recurso de alzada interposto contra a Resolución do 14 de xullo de 2020 da Xefatura Territorial da Consellería do Mar en Vigo pola que se publica a lista definitiva de aspirantes seleccionados e non seleccionados no proceso selectivo para o acceso ao permiso de explotación na modalidade de marisqueo a pé no ámbito territorial da Confraría de Pescadores de Cambados.</p>
    <p>En consecuencia, esta xefatura territorial acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal. Notifícase para o xeral coñecemento de todas as persoas interesadas no procedemento, que son emprazadas para que poidan comparecer como parte, se o consideran oportuno, ante o Xulgado Contencioso-Administrativo número 2 de Vigo no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Vigo, 31 de marzo de 2021</p>
    <footer><p>A xefa territorial de Vigo<br>P.D. (Resolución do 29.3.2021)<br>Carmen de Benito Caula<br>Xefa do Servizo de Desenvolvemento Pesqueiro</p></footer>

