---
date: '1999-10-07'
id: 101A6
page: 12
number: 195
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 28 de setembro de 1999 pola que se abre un novo prazo de solicitude
  para participar no II Certame galego de xoves concertistas Xuventude-99,
  regulado pola Orde do 27 de abril de 1999, publicada no Diario Oficial de
  Galicia do 14 de maio.
range: Orde
url: 'https://www.xunta.gal/dog/Publicados/1999/19991007/Anuncio101A6_gl.html'
---
<p>Mediante a Orde do 27 de abril de 1999 (DOG nº 92, do 14 de maio), regúlanse as bases para participar no II Certame galego de xoves concertistas Xuventude-99.</p>
<p>O escaso número de solicitudes que se presentaron para participar na dita convocatoria, ata o día 15 de xuño, data en que remataba o prazo de presentación de solicitudes, aconsella abrir un novo prazo de presentación de solicitudes, respectando a regulación prevista na antedita orde.</p>
<p>Consecuentemente co que antecede, e no exercicio das facultades que teño atribuídas polo artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Os mozos galegos ou residentes en Galicia, de ata 30 anos de idade, cumpridos no ano 1999, que reúnan os requisitos establecidos no punto I do anexo I da Orde do 27 de abril de 1999, pola que se convoca o II Certame galego de xoves concertistas Xuventude-99, poderán presenta-la solicitude conforme o modelo previsto no anexo II da dita orde, xunto coa documentación prevista no punto II das referidas bases, para participar na dita convocatoria ata o día 8 de novembro de 1999.</p>
<p>Artigo 2º</p>
<p>Modifícanse as datas da fase previa a que fai mención o punto V das bases da referida convocatoria, que pasará a desenvolverse durante o mes de novembro, en data por determinar.</p>
<p>Disposición adicional</p>
<p>En todo o non previsto nesta orde, haberá que aterse disposto na do 27 de abril de 1999, da Consellería de Familia e Promoción do Emprego, Muller e Xuventude, pola que se convoca o II Certame galego de xoves concertistas Xuventude-99.</p>
<p>Disposicións derradeiras</p>
<p>Primeira.-Autorízase a directora xeral de Xuventude para dictar, no ámbito das súas competencias, as resolucións e instruccións necesarias para o desenvolvemento e execución da presente norma.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de setembro de 1999.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>

