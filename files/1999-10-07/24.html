---
date: '1999-10-07'
id: 101F2
page: 12
number: 195
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 30 de setembro de 1999, da Dirección Xeral de Comunicación
  Social e Audiovisual, pola que se anuncia a contratación, por concurso público
  e sistema aberto, da subministración de equipos de radio de 1.600 Mhz para a
  rede de distribución da radio autonómica galega.
range: Resolución
url: 'https://www.xunta.gal/dog/Publicados/1999/19991007/Anuncio101F2_gl.html'
---
<p>Orzamento da subministración: 7.000.000 de pesetas, IVE incluído.</p>
<p>Prazo de execución: 31 de decembro de 1999.</p>
<p>Fianza provisional: 140.000 pesetas.</p>
<p>Forma de tramitación: urxente.</p>
<p>Prazo de presentación de proposicións: deberán presentarse en man no rexistro xeral da Consellería de Cultura, Comunicación Social e Turismo, ou nas direccións provinciais correspondentes, antes das 14 horas do décimo terceiro día natural contado a partir do día seguinte ó da publicación do concurso no Diario Oficial de Galicia, ou por correo na forma indicada no artigo 100 Regulamento xeral de contratos do Estado.</p>
<p>Documentación que deberán presenta-los licitadores: no sobre da documentación persoal, a establecida na cláusula 7.1.1 do prego de cláusulas administrativas.</p>
<p>No sobre da documentación económica, a establecida na cláusula 7.1.2 do prego de cláusulas administrativas.</p>
<p>No sobre da documentación de referencias técnicas, a establecida na cláusula 7.1.3 do prego de cláusulas administrativas.</p>
<p>Apertura de proposicións: será realizada pola mesa de contratación na sala de xuntas da Consellería de Cultura, Comunicación Social e Turismo a partir das 12 horas do quinto día natural seguinte ó do peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán á disposición dos licitadores, para o seu exame, durante o prazo de presentación de proposicións, nos días e</p>
<p>horas hábiles de oficina, nas dependencias da Dirección Xeral de Comunicación Social e Audiovisual, sita no edificio administrativo nº 3 de San Caetano, Santiago de Compostela, teléfono 981 54 43 14.</p>
<p>Anuncios: os anuncios deste concurso público serán por conta dos adxudicatarios do concurso.</p>
<p>Santiago de Compostela, 30 de setembro de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

