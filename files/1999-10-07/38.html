---
date: '1999-10-07'
id: 1022A
page: 12
number: 195
agency: CONCELLO DE PONTEVEDRA
section: VI. ANUNCIOS
title: >-
  Resolución do 15 de setembro de 1999, da presidencia do organismo autónomo
  local Pazo de Congresos e Exposicións, pola que se anuncia a licitación para a
  adxudicación, mediante concurso, da concesión da xestión e explotación da
  cafetería e restaurante do organismo autónomo Pazo de Congresos e Exposicións.
range: Resolución
url: 'https://www.xunta.gal/dog/Publicados/1999/19991007/Anuncio1022A_gl.html'
---
<p>1. Entidade adxudicadora: organismo autónomo local Pazo de Congresos e Exposicións, rúa Alexandre Bóveda, s/n, 36071 Pontevedra.</p>
<p>a) Órgano de contratación: Consello de Goberno.</p>
<p>b) Dependencia que tramita o expediente: Secretaría Xeral.</p>
<p>2. Obxecto do contrato.</p>
<p>a) Descrición do obxecto: xestión e explotación da cafetería e restaurante do organismo autónomo local Pazo de Congresos e Exposicións.</p>
<p>b) Duración da concesión: o contrato de xestión e explotación da cafetería e restaurante terá unha duración máxima de dez anos improrrogables, computados desde a formalización do contrato.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Canon: o canon anual mínimo para satisfacer polo concesionario fíxase en 1.800.000 ptas., que será aboado na Tesourería do concello por trimestres vencidos, dentro dos primeiros dez días do mes seguinte ó vencemento.</p>
<p>5. Garantías.</p>
<p>a) Provisional: 200.000 ptas.</p>
<p>b) Definitiva: 1.800.000 ptas.</p>
<p>6. Obtención de documentación e información.</p>
<p>a) Lugar: Pazo de Congresos e Exposicións, rúa Alexandre Bóveda, s/n. Pontevedra 36005. Teléfono: 986 83 30 61. Fax: 986 87 40 70.</p>
<p>b) Data límite de obtención de documentos e información: vinteseis (26) días naturais contados a partir do día seguinte ó da publicación deste anuncio no Diario Oficial de Galicia.</p>
<p>7. Presentación das ofertas.</p>
<p>a) Data límite de presentación: vinteseis días naturais contados a partir do día seguinte ó da publicación deste anuncio no Diario Oficial de Galicia.</p>
<p>b) Documentación que hai que presentar: cláusula 12ª do prego.</p>
<p>c) Lugar da presentación: rexistro xeral do Concello de Pontevedra, en horario das 9 ás 13 horas.</p>
<p>8. Apertura das ofertas: pola mesa de contratación o día seguinte hábil ó da terminación do prazo sinalado para a presentación das ofertas; se coincidise en sábado, a apertura realizarase o día seguinte hábil, ás 9 horas, na sala de xuntas do concello.</p>
<p>9. Criterios de selección: os criterios que servirán de base para a adxudicación serán os seguintes:</p>
<p>a) Maior canon anual ofertado polo licitador para aboar na Tesourería do organismo autónomo polo uso dos bens de dominio público, respecto ó establecido neste prego como canon mínimo. Valorarase ata un máximo do 25%.</p>
<p>b) Calidade e importe dos investimentos (materiais, mobiliario, decoración, menaxe, etc.) para realizar na cafetería e restaurante, conforme o especificado no anteproxecto. Valorarase ata un 40%.</p>
<p>c) Prezos ofertados polos servicios para prestar polos licitadores (tarifas de prezos). Valorarase ata un 10%.</p>
<p>d) Medios persoais adscritos ó servicio número e cualificación. Valorarase ata un 15%.</p>
<p>e) Reducción do prazo da concesión. Valorarase ata un 10%.</p>
<p>10. Gastos: serán por conta do adxudicatario os seguintes gastos:</p>
<p>1º) Os dos anuncios que xere o concurso e os seus actos preparatorios.</p>
<p>2º) Os tributos estatais, autonómicos e municipais que deriven do contrato, incluído o IVE.</p>
<p>3º) Os gastos que se xeren da explotación do local destinado á cafetería e ó restaurante e o imposto de actividades económicas.</p>
<p>4º) Tódolos gastos que xere a adaptación do local e, se é o caso, do contorno destinado a cafetería e restaurante.</p>
<p>5º) Os gastos de mantemento das zonas afectadas pola concesión.</p>
<p>Pontevedra, 15 de setembro de 1999.</p>
<p>Miguel Anxo Fernández Lores</p>
<p>Presidente</p>
<p>Julio Dapena Outomuro</p>
<p>Secretario xeral</p>

