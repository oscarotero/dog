---
date: '2013-12-11'
id: G2348-201113-0001
page: 47619
number: 236
agency: Xulgado do Social número 5 da Coruña
section: V. Administración de xustiza.
title: EDICTO (1374/2012).
range: Edicto
url: >-
  https://www.xunta.gal/dog/Publicados/2013/20131211/AnuncioG2348-201113-0001_gl.html
---
<p>María Adelaida Egurbide Margañón, secretaria xudicial do Xulgado do Social número 5 da Coruña, fai saber que no procedemento ordinario número 1374/2012 deste xulgado do social, seguido por instancia de Francisco Javier Riveiro Castro contra a empresa Corporación Mundial de Publicidad y Logotipos, S.L. (Compulogo, S.L.), coa intervención do Fondo de Garantía Salarial, sobre reclamación de cantidade, se ditou sentenza con data do 13 de novembro de 2013, que di literalmente:</p>
    <p>Que debo estimar e estimo a demanda que en materia de cantidade interpuxo Francisco Javier Riveiro Castro contra Corporación Mundial de Publicidad y Logotipos, S.L. e, en consecuencia, debo condenar e condeno a Corporación Mundial de Publicidad y Logotipos, S.L. a que lle aboe ao demandante ao cantidade de 16.153,37 euros brutos, polos salarios devindicados entre setembro de 2009 e xuño de 2010, con inclusión de pagas extraordinarias e a compensación económica de vacacións non desfrutadas no mesmo ano, incrementadas co xuro do 10 % por mora aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles esta resolución ás partes e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco (5) días a partir da súa notificación.</p>
    <p>Advírtase o recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, de que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario por esa cantidade en que se faga constar a responsabilidade solidaria do avalista, e incorporala a este xulgado co anuncio do recurso. En todo caso, o recorrente deberá designar letrado para a tramitación do recurso, no momento de o anunciar.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamentos.</p>
    <p>E para que conste e para a súa inserción no<em> Diario Oficial de Galicia</em>, co fin de que sirva de notificación á empresa demandada Corporación Mundial de Publicidad y Logotipos, S.L. (Compulogo, S.L.), expido e asino este edicto. </p>
    <p>A Coruña, 19 de novembro de 2013</p>
    <footer><p>A secretaria xudicial</p></footer>

