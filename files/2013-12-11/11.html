---
date: '2013-12-11'
id: CA01-041213-0009
page: 47532
number: 236
agency: Consellería de Facenda
section: IV. Oposicións e concursos.
title: >-
  ORDE do 10 de decembro de 2013 pola que se convocan para a elección de destino
  definitivo os/as aspirantes que superaron o proceso selectivo para o ingreso
  no corpo facultativo superior da Xunta de Galicia, subgrupo A1, escala de
  arquitectos, convocado pola Orde do 21 de novembro de 2008.
range: Orde
url: >-
  https://www.xunta.gal/dog/Publicados/2013/20131211/AnuncioCA01-041213-0009_gl.html
---
<p>En virtude da Orde do 21 de novembro de 2008 (DOG núm. 234, do 2 de decembro) convocouse o proceso selectivo para o ingreso no corpo facultativo superior da Xunta de Galicia, subgrupo A1, escala de arquitectos.</p>
    <p>Pola Orde do 12 de xullo de 2010 (DOG núm. 136, do 19 de xullo) foron nomeados/as funcionarios/as da dita escala e adxudicáronselles destinos provisionais.</p>
    <p>En atención a todo o exposto e segundo o disposto na Lei 7/2007, do 12 de abril, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar os/as funcionarios/as en destino provisional que figuran na Orde do 12 de xullo de 2010 pola que se procede ao nomeamento como funcionarios/as do corpo facultativo superior da Xunta de Galicia, subgrupo A1, escala de arquitectos, ao acto de elección de destino definitivo que terá lugar no salón de actos número 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 13 de decembro de 2013, ás 13.15 horas.</p>
    <p>Segundo. Os/as funcionarios/as convocados poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Os/as funcionarios/as que pretendan optar aos postos para cuxo desempeño é preciso estar en posesión do permiso de conducir B, deberán presentar o orixinal ou copia compulsada no acto de elección de destino.</p>
    <p>Terceiro. Os/as funcionarios/as deberán ir provistos de DNI ou outro documento que acredite fidedignamente a súa identidade; no caso de non comparecer persoalmente poderán ser representados/as por terceiras persoas con poder notarial suficiente.</p>
    <p>Cuarto. Aos/as funcionarios/as que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/as aspirantes presentes ou representados/as, entre as que queden sen adxudicar.</p>
    <p>Quinto. Exceptúanse os/as aspirantes que teñan adxudicado outro posto nesta mesma escala con carácter definitivo. Neste caso a incomparecencia ao acto implicará a opción por permanecer nese posto.</p>
    <p>Sexto. Os/as aspirantes poderán solicitar ser declarados en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). No primeiro suposto deberán presentarse ao chamamento cun certificado do/da responsable da súa unidade de persoal en que conste a condición coa que presta servizos na actualidade. </p>
    <p>Sétimo. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de decembro de 2013</p>
    <footer><p>Elena Muñoz Fonteriz<br>Conselleira de Facenda</p></footer>

