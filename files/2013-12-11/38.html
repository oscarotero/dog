---
date: '2013-12-11'
id: CA04-281113-0003
page: 47625
number: 236
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de novembro de 2013, da Xefatura Territorial de Lugo, pola
  que se somete a información pública a petición de autorización dunha
  instalación eléctrica no concello de Mondoñedo (expediente IN407A 2013/36-2,
  8120 AT).
range: Resolución
url: >-
  https://www.xunta.gal/dog/Publicados/2013/20131211/AnuncioCA04-281113-0003_gl.html
---
<p>Para os efectos previstos na Lei 54/1997, do 27 de novembro, e no Real decreto 1955/2000, do 1 de decembro, sométese a información pública a petición de autorización da instalación eléctrica que se cita:</p>
    <p>Solicitantes: Acciona Eólica de Galicia, S.A. e Norvento, S.L.U.</p>
    <p>Domicilio social: estrada Abadín-Ferreira, km 15, 27770 Ferreira do Valadouro, Lugo, rúa Ribadeo, nº 2, entresollado, 27002 Lugo, respectivamente.</p>
    <p>Denominación: modificado do proxecto construtivo de liña aérea de alta tensión 132 kV LAT Sestelo-LAT Mondoñedo-Montouto.</p>
    <p>Situación: concello de Mondoñedo.</p>
    <p>Características técnicas: </p>
    <p>– Liña de alta tensión aérea a 132 kV en simple circuíto, con orixe no novo apoio nº 21 proxectado tipo CO-27000-15 en substitución do apoio nº 21 existente da LAT 132 kV ST Montouto-ST Mondoñedo e final no apoio existente nº 1 da LAT 132 kV ST Mondoñedo-ST Boimente, cunha lonxitude de 212,09 metros en condutor tipo LA-280; instálase tamén condutor de protección e comunicación OPGW.</p>
    <p>– Reténsase o condutor existente da LAT 132 kV ST Montouto-ST Mondoñedo entre os apoios nº 22 (existente) e o novo apoio nº 21 (proxectado), cunha lonxitude de 445 metros.</p>
    <p>– Ábrese a LAT 132 kV ST Montouto-ST Mondoñedo entre os apoios nº 21 e o apoio nº 20, quedando esta sen tensión na dirección da ST Mondoñedo.</p>
    <p>– Desconéctase o tramo da LAT 132 kV ST Montouto-ST Mondoñedo entre o pórtico da ST Mondoñedo e o apoio nº 1 da LAT 132 kV ST Montouto-ST Mondoñedo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, no prazo de vinte días.</p>
    <p>Lugo, 25 de novembro de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

