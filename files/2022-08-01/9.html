---
date: '2022-08-01'
id: G0427-190722-0003
page: 42232
number: 145
agency: Consellería do Mar
section: III. Outras disposicións.
title: >-
  EXTRACTO da Orde do 18 de xullo de 2022 pola que se establecen as bases
  reguladoras e a convocatoria, para o ano 2022, para a concesión de axudas, en
  réxime de concorrencia competitiva, ás organizacións de produtores pesqueiros
  do sector dos produtos da pesca e da acuicultura no ámbito exclusivo da
  Comunidade Autónoma de Galicia, para a preparación e aplicación dos plans de
  produción e comercialización correspondentes a 2021, cofinanciadas co Fondo
  Europeo Marítimo e de Pesca (FEMP) (código de procedemento PE155C).
range: Orde
url: >-
  https://www.xunta.gal/dog/Publicados/2022/20220801/AnuncioG0427-190722-0003_gl.html
---
<p>BDNS (Identif.): 641551.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán ser beneficiarias das subvencións as organizacións de produtores pesqueiros do ámbito exclusivo da Comunidade Autónoma de Galicia, inscritas no Rexistro de Organizacións de Produtores Pesqueiros e Asociacións de Organizacións de Produtores establecido no artigo 8 do Real decreto 277/2016, do 24 de xuño.</p>
    <p>Segundo. <em>Finalidade</em></p>
    <p>Esta orde ten por obxecto establecer as bases reguladoras para a concesión, en réxime de concorrencia competitiva, de axudas destinadas á preparación e aplicación dos plans de produción e comercialización das organizacións de produtores pesqueiros do ámbito exclusivo da Comunidade Autónoma de Galicia, segundo se establece na sección IV do capítulo II do Regulamento (UE) núm. 1379/2013 do Parlamento Europeo e do Consello, do 11 de decembro de 2013, no artigo 66 do Regulamento (UE) 508/2014 do Parlamento Europeo e do Consello, do 15 de maio de 2014, e no artigo 15.5 do Real decreto 277/2016, do 24 de xuño.</p>
    <p>Por outra banda, tamén é obxecto desta orde a convocatoria, para o ano 2022, das axudas aos plans de produción e comercialización do ano 2021.</p>
    <p>Terceiro. <em>Bases reguladoras</em></p>
    <p>Orde do 18 de xullo de 2022 pola que se establecen as bases reguladoras e a convocatoria, para o ano 2022, para a concesión de axudas, en réxime de concorrencia competitiva, ás organizacións de produtores pesqueiros do sector dos produtos da pesca e da acuicultura no ámbito exclusivo da Comunidade Autónoma de Galicia, para a preparación e aplicación dos plans de produción e comercialización correspondentes a 2021, cofinanciadas co Fondo Europeo Marítimo e de Pesca (FEMP) (código de procedemento PE155C).</p>
    <p>Cuarto. <em>Importe</em></p>
    <p>Para o ano 2022, o importe total máximo das subvencións que se outorgarán será de 2.000.000,00 € e as axudas concederanse con cargo ás aplicacións orzamentarias 2022.15.02.723B.780.1 e 2022.15.02.723B.770.1, código de proxecto 2016 00326, que figuran dotadas no orzamento de gastos da Consellería do Mar para o ano 2022.</p>
    <table>
     <tbody>
      <tr>
       <td>Aplicación orzamentaria</td>
       <td>Organización</td>
       <td>Importe</td>
      </tr>
      <tr>
       <td>2022.15.02.723B.780.1</td>
       <td>Sen ánimo de lucro</td>
       <td>1.100.000,00 €</td>
      </tr>
      <tr>
       <td>2022.15.02.723B.770.1</td>
       <td>Con ánimo de lucro</td>
       <td>900.000,00 €</td>
      </tr>
      <tr>
       <td colspan="2">Total</td>
       <td>2.000.000,00 €</td>
      </tr>
     </tbody>
    </table>
    <p>Quinto. <em>Prazo de presentación de solicitudes</em></p>
    <p>Un mes contado a partir do día seguinte ao da publicación desta orde no <em>Diario Oficial de Galicia</em>. </p>
    <p>No caso de que o último día sexa inhábil, entenderase prorrogado ao primeiro día hábil seguinte.</p>
    <p>Santiago de Compostela, 18 de xullo de 2022</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

