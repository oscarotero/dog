---
date: '2018-07-03'
id: G0181-260618-0001
page: 31904
number: 126
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de xuño de 2018 polo que se somete ao trámite de información
  pública o proxecto de construción do Plan de seguridade viaria de Galicia
  2016-2020: mellora da seguridade viaria (MSV) no contorno de treitos de
  concentración de accidentes na estrada AC-552, punto quilométrico 2+100 a
  3+000, de clave AC/17/138.06, así como a relación individual de bens, dereitos
  e propietarios afectados polo proxecto referenciado.
range: Anuncio
url: >-
  https://www.xunta.gal/dog/Publicados/2018/20180703/AnuncioG0181-260618-0001_gl.html
---
<p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción do Plan de seguridade viaria de Galicia 2016-2020: MSV no contorno de TCA na estrada AC-552, p.q. 2+100 a 3+000, de clave AC/17/138.06. </p>
    <p> Este proxecto ten por obxecto definir, xustificar e valorar as obras necesarias para levar a cabo unha serie de actuacións que permitan evitar ou mitigar a accidentalidade que se vén producindo nos últimos anos no treito considerado. O ámbito de actuación sitúase na estrada AC-552, pertencente á rede primaria básica de estradas de Galicia e afecta ao termo municipal de Arteixo, na provincia da Coruña.</p>
    <p>As actuacións comenzan no punto quilométrico (p.q.) 2+100 (glorieta de conexión coa autoestrada AG-55) e rematan no p.q. 3+000 (intersección co vial de conexión á presa de Meicende).</p>
    <p>As obras previstas comprenden as seguintes actuacións:</p>
    <p>– Nova vía de servizo ao longo da marxe dereita da estrada, para eliminar as incorporacións directas desde as naves e a gasolineira existente.</p>
    <p>– Nova glorieta no p.q. 2+890 para eliminar a actual intersección en T, e permitir o cambio de sentido desde a vía de servizo da marxe dereita.</p>
    <p>– Nova glorieta no p.q. 2+500 para eliminar o actual xiro á esquerda.</p>
    <p>– Mellora da incorporación e saída da vía de servizo existente na marxe esquerda da estrada.</p>
    <p>– Propónse tamén a execución de catro muros para evitar a invasión de terreos privados e as obras de sinalización, drenaxe, iluminación e a reposición dos servizos afectados.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e aos efectos previstos no artigo 56.1 do Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (rúa Vicente Ferrer, 2, 15008 A Coruña), na Casa do Concello de Arteixo (praza Alcalde Ramón Dopico, 1, 15142 Arteixo, A Coruña). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 18 de xuño de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <p>Proxecto de construción.</p>
    <p>Plan de seguridade viaria de Galicia 2016-2020: MSV no contorno de TCA na estrada AC-552 p.q. 2+100 a 3+000.</p>
    <p>Clave: AC/17/138.06.</p>
    <p>Concello de Arteixo.</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Políg.</td>
       <td>Parcela</td>
       <td>Titular</td>
       <td>Solo</td>
       <td>Sup. predio&lt;br&gt;(m2)</td>
       <td>Sup. exprop. (m2)</td>
      </tr>
      <tr>
       <td>1</td>
       <td>5091606NH4959S</td>
       <td>50916</td>
       <td>6</td>
       <td>Fomento de Iniciativas Comerciales, S.L.</td>
       <td>UR</td>
       <td>29.743,00</td>
       <td>52,95</td>
      </tr>
      <tr>
       <td>2</td>
       <td>4986512NH4948N</td>
       <td>49865</td>
       <td>12</td>
       <td>Construcciones Crespo Barros, S.L.</td>
       <td>UR</td>
       <td>3.946,00</td>
       <td>26,05</td>
      </tr>
      <tr>
       <td>3</td>
       <td>4986501NH4948N</td>
       <td>49865</td>
       <td>1</td>
       <td>Arcay García, María Concepción
        Martínez Rodríguez, Dolores (herdeiros)
        Martínez Arcay, Mª del Pilar</td>
       <td>UR</td>
       <td>104,00</td>
       <td>405,07</td>
      </tr>
      <tr>
       <td>4</td>
       <td>4986515NH4948N</td>
       <td>49865</td>
       <td>15</td>
       <td>Mosquera Alvedro, Manuel
        Mosquera Rodríguez, José Manuel</td>
       <td>UR</td>
       <td>937,00</td>
       <td>60,05</td>
      </tr>
      <tr>
       <td>5</td>
       <td>4986514NH4948N</td>
       <td>49865</td>
       <td>14</td>
       <td>Pardo Rodríguez, Emilio
        Pardo Prego, Mª del Carmen
        Pardo Rodríguez, Manuela
        Pardo Rodríguez, Dolores</td>
       <td>UR</td>
       <td>916,00</td>
       <td>21,89</td>
      </tr>
      <tr>
       <td>6</td>
       <td>15005A06500101</td>
       <td>65</td>
       <td>101</td>
       <td>Rodríguez Vázquez, José
        Ares Mañana, Rosa (herdeiros)</td>
       <td>RU</td>
       <td>685,00</td>
       <td>33,69</td>
      </tr>
      <tr>
       <td>7</td>
       <td>15005A06500032</td>
       <td>65</td>
       <td>32</td>
       <td>Descoñecido</td>
       <td>RU</td>
       <td>13.388,00</td>
       <td>1.749,67</td>
      </tr>
      <tr>
       <td>8</td>
       <td>15005A06500099</td>
       <td>65</td>
       <td>99</td>
       <td>Ojea de Castro, Elvira
        Ojea de Castro, Luisa Mª 
        Ojea de Castro, Juan Manuel
        Ojea de Castro, Rafael A.J. (herdeiros)
        Ojea de Castro, Mª Paloma
        Ojea de Castro, Julián Javier Alejandro
        Ojea de Castro, Francisco Javier</td>
       <td>RU</td>
       <td>36.490,00</td>
       <td>80,04</td>
      </tr>
      <tr>
       <td>9</td>
       <td>4788301NH4948N</td>
       <td>47883</td>
       <td>1</td>
       <td>Mª Agricultura, Pesca, Alimentación y Medio Ambiente</td>
       <td>UR</td>
       <td>1.192,00</td>
       <td>67,62</td>
      </tr>
      <tr>
       <td>9 IND</td>
       <td>4788301NH4948N</td>
       <td>47883</td>
       <td>1</td>
       <td>Alcoa Inespal Coruña, S.L.</td>
       <td></td>
       <td>1.192,00</td>
       <td>67,62</td>
      </tr>
     </tbody>
    </table>

