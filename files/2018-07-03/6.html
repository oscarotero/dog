---
date: '2018-07-03'
id: G0164-250618-0002
page: 31809
number: 126
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 15 de xuño de 2018 pola que se modifica a autorización do centro
  privado María Assumpta, de Noia.
range: Orde
url: >-
  https://www.xunta.gal/dog/Publicados/2018/20180703/AnuncioG0164-250618-0002_gl.html
---
<p>A titularidade do centro privado María Assumpta, de Noia, solicita a modificación da autorización do centro docente para a supresión do ciclo formativo de grao medio (CM) Xestión administrativa, e autorización para impartir o ciclo superior (CS) Xestión de vendas e espazos comerciais.</p>
    <p>Conforme a Orde da Consellería de Educación e Ordenación Universitaria do 17 de setembro de 2003 (DOG núm.187, do 26 de setembro) o centro conta con autorización para impartir 6 unidades de educación infantil, 12 unidades de educación primaria, 8 unidades de educación secundaria obrigatoria, 1 unidade de educación especial, o CM Xestión administrativa e o CM Actividades comerciais.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar a implantación do ciclo superior (CS) Xestión de vendas e espazos comerciais, e a supresión do ciclo medio (CM) Xestión administrativa, co cal o centro queda configurado como se sinala a seguir:</p>
    <p>Denominación xenérica: Centro privado (CPR).</p>
    <p>Denominación específica: María Assumpta.</p>
    <p>Código do centro: 15010769.</p>
    <p>Domicilio: avda. Vizconde de San Alberto, 32.</p>
    <p>Localidade: Noia.</p>
    <p>Concello: 15200 Noia.</p>
    <p>Provincia: A Coruña.</p>
    <p>Titular: Hijas de Jesús.</p>
    <p>Composición resultante:</p>
    <p>• Educación infantil: 6 unidades.</p>
    <p>• Educación primaria: 12 unidades.</p>
    <p>• Educación secundaria obrigatoria: 8 unidades.</p>
    <p>• Educación especial: 1 unidade.</p>
    <p>• Formación profesional: </p>
    <p>1 CM Actividades comerciais (2 unidades para 20 alumnos/as unidade).</p>
    <p>1 CS Xestión de vendas e espazos comerciais (2 unidades para 20 alumnos/as unidade).</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 15 de xuño de 2018</p>
    <footer><p>Román Rodríguez González <br>Conselleiro de Cultura, Educación e Ordenación Universitaria</p></footer>

