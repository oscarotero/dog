---
date: '2015-07-02'
id: G0165-190615-0004
page: 27737
number: 123
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 15 de xuño de 2015, do Xurado Provincial de Clasificación de Montes
  Veciñais en Man Común de Lugo, polo que se inicia a tramitación dun expediente
  de clasificación de montes desta provincia (expediente 1/2015).
range: Anuncio
url: >-
  https://www.xunta.gal/dog/Publicados/2015/20150702/AnuncioG0165-190615-0004_gl.html
---
<p>Perante este xurado provincial de montes veciñais en man común tramítase o expediente de clasificación do monte coas seguintes características:</p>
    <p>Expediente: 1/2015.</p>
    <p>Denominación: da Somoza (ampliación).</p>
    <p>Comunidade propietaria: veciños/as do lugar da Somoza.</p>
    <p>Parroquia: Santa Cristina de Areas.</p>
    <p>Concello: Antas de Ulla.</p>
    <p>Superficie: 11,05 hectáreas.</p>
    <p>Estremas:</p>
    <p>Norte: polígono 8, parcelas 9001, 404, 403 e 402.</p>
    <p>Leste: polígono 8, parcelas 361 e 518.</p>
    <p>Sur: provincia de Pontevedra.</p>
    <p>Oeste: provincia de Pontevedra.</p>
    <p>En virtude do acordado polo xurado na sesión do 26 de febreiro de 2015 e en cumprimento da orde do instrutor, conforme o disposto na Lei 13/1989, do 10 de outubro, de montes veciñais en man común (MVMC), por este anuncio faise pública a iniciación do expediente para a posible clasificación do monte indicado. </p>
    <p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase a aquelas persoas, organismos ou corporacións que resulten interesadas a posibilidade de compareceren e interviren no expediente iniciado e formularen, no prazo dun mes contado desde o día seguinte ao da publicación deste anuncio no Boletín Oficial del Estado (BOE), cantas alegacións coiden oportunas en defensa dos dereitos que crean que os asisten e de achegaren, de ser o caso, a documentación que coiden conveniente ao respecto.</p>
    <p>Así mesmo, este anuncio publicarase no Diario Oficial de Galicia de acordo co establecido no artigo 23 do Decreto 260/1992, do 4 de setembro, para a execución da Lei de MVMC, ben que a eficacia do acto notificado quedará supeditada á súa publicación no BOE.</p>
    <p>Lugo, 15 de xuño de 2015</p>
    <footer><p>José Ramón Losada Fernández<br>Presidente do Xurado Provincial de Clasificación de Montes<br>Veciñais en Man Común de Lugo</p></footer>

