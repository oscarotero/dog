---
date: '1999-08-18'
id: DABE
page: 10
number: 159
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de xullo de 1999 pola que se resolve a convocatoria de axudas
  económicas para a realización de actividades de formación dirixidas ó
  profesorado de niveis non universitarios da Comunidade Autónoma de Galicia
  durante o ano 1999, e organizadas polas asociacións e fundacións con fins
  pedagóxicos, legalmente constituídas.
range: Orde
url: 'https://www.xunta.gal/dog/Publicados/1999/19990818/AnuncioDABE_gl.html'
---
<p>Por Orde do 15 de abril de 1999 (Diario Oficial de Galicia do 20 de maio) a Consellería de Educación e Ordenación Universitaria convocou axudas económicas para a realización de actividades de formación dirixidas ó profesorado de niveis non universitarios da Comunidade Autónoma de Galicia durante o ano 1999, e organizadas polas asociacións e fundacións legalmente constituídas que teñan nos seus estatutos como fin preferente a formación do profesorado e non teñan a consideración de movementos de renovación pedagóxica.</p>
<p>Vista a proposta formulada pola comisión de selección, e de conformidade coa base 10 da convocatoria,</p>
<p>RESOLVO:</p>
<p>Primeiro.-Concederlles con cargo á aplicación orzamentaria 07.04.322I.480.0 as axudas que se relacionan no anexo desta orde.</p>
<p>Segundo.-O pagamento das axudas económicas farase, unha vez feita a debida xustificación, segundo instruccións recibidas da Dirección Xeral de Ordenación Educativa e Formación Profesional, que se deberá realizar ata o 10 de outubro de 1999 para as actividades que finalicen ata o 30 de setembro incluído, e ata o 5 de decembro de 1999 para as actividades que se realicen entre o 1 de outubro e o 4 de decembro incluídos.</p>
<p>Terceiro.-Unha vez rematado o prazo de presentación das documentacións xustificativas das axudas económicas concedidas, reunirase a comisión para face-la avaliación destas.</p>
<p>Cuarto.-Autorízase a Dirección Xeral de Ordenación Educativa e Formación Profesional para dicta-las instruccións necesarias para a aplicación e o desenvolvemento desta orde.</p>
<p>Quinto.-Contra esta resolución os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro) de</p>
<p>modificación da Lei 30/1992, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 30 de xullo de 1999.</p>
<p>Celso Curras Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Colexio Oficial de Doutores e Licenciados en Filosofía e Ciencias de Ourense: 193.000 ptas.</p>
<p>MRP. Lucus: 193.000 ptas.</p>
<p>Aula Castelao de Filosofía: 193.000 ptas.</p>
<p>Asociación de Directores de CPs. da Coruña: 193.000 ptas.</p>
<p>AMEFCOR: 193.000 ptas.</p>
<p>APIGA: 193.000 ptas.</p>
<p>CIG: 193.000 ptas.</p>
<p>Aspega: 201.000 ptas.</p>
<p>STEG: 193.000 ptas.</p>
<p>Matinando, Asociación Cultural: 193.000 ptas.</p>
<p>Candea, Asociación de Ensinantes do Salnés: 193.000 ptas.</p>
<p>Seminario Permanente de Educación para a Paz: 193.000 ptas.</p>
<p>CC.OO., Federación de Ensino: 193.000 ptas.</p>
<p>Soutullo, Asociación Pedagóxico-Cultural: 193.000 ptas.</p>
<p>Amcraga, Asociación de Mestres dos Colexios Rurais Agrupados de Galicia: 193.000 ptas.</p>
<p>AGPETAL, Asociación Galega de Profesores Especializados en Técnicos de Audición e Linguaxe: 193.000 ptas.</p>
<p>Asociación de Directores da Bisbarra de Santiago: 193.000 ptas.</p>
<p>Asociación Pedagóxico-Cultural Compostelá: 193.000 ptas.</p>
<p>Agamei, Asociación Galega de Mestras/es de Edc. Infant.: 193.000 ptas.</p>
<p>Anllar: 193.000 ptas.</p>
<p>Forum Europeo de Administradores da Educación de Galicia: 60.000 ptas.</p>
<p>MRP Dolmen: 60.000 ptas.</p>

