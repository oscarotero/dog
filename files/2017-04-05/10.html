---
date: '2017-04-05'
id: CA01-310317-0001
page: 16227
number: 67
agency: Consellería de Facenda
section: IV. Oposicións e concursos.
title: >-
  RESOLUCIÓN do 29 de marzo de 2017, do tribunal designado para cualificar o
  proceso selectivo para o ingreso no corpo administrativo da Administración
  xeral da Comunidade Autónoma de Galicia, subgrupo C1, nomeado pola Orde do 19
  de maio de 2016, pola que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2017/20170405/AnuncioCA01-310317-0001_gl.html
---
<p>Na sesión que tivo lugar o día 29 de marzo de 2017, o tribunal nomeado pola Orde do 19 de maio de 2016 (DOG núm. 100, do 27 de maio), para cualificar o proceso selectivo para o ingreso no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 15 de xuño de 2015 (DOG núm. 114, do 18 de xuño) e de conformidade co disposto nas bases da convocatoria,</p>
    <h2>ACORDOU:</h2>
    <p>Primeiro. Declarar todas as persoas aspirantes que superaron o terceiro exercicio exentas da realización do cuarto exercicio, por teren presentado a documentación xustificativa sinalada na base II.1.4. da convocatoria, e dar por rematada a fase de oposición.</p>
    <p>Segundo. De acordo co disposto na base III.13 da convocatoria, contra este acordo poderase interpoñer recurso de alzada ante o conselleiro competente en materia de función pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 29 de marzo de 2017</p>
    <footer><p>Francisco Tomás Couso González<br>Presidente do tribunal</p></footer>

