---
date: '2003-01-03'
id: B92
page: 83
number: 2
agency: CONCELLO DO PORRIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030103/AnuncioB92_gl.html'
---
<p>A Comisión de Goberno municipal, en sesión de data 12 de decembro de 2002 aprobou o prego de condicións técnicas e económico-administrativas que rexerán a venda polo procedemento restrinxido e de poxa de parcela de titularidade municipal de 5.923 m no lugar das Gándaras de Prado-Budiño, que se expón ó público durante un prazo de 8 días contados a partir do día seguinte ó da inserción do presente anuncio no Diario Oficial de Galicia. Así mesmo, acórdase a apertura do procedemento de adxudicación e a convocatoria da licitación, que se</p>
<p>aprazará canto resulte necesario no suposto de que se presenten reclamacións contra o prego de condicións.</p>
<p>Procedemento: restrinxido e de poxa.</p>
<p>Prazo de presentación de solicitudes de participación: 10 días contados a partir da data de publicación no Diario Oficial de Galicia.</p>
<p>Tipo de licitación: 213.583,38 euros, IVE non incluído mellorables á alza.</p>
<p>Os interesados poderán consultar o expediente na secretaría da corporación en horas hábiles de oficina.</p>
<p>O Porriño, 12 de decembro de 2002.</p>
<p>Xosé Manuel Barros González</p>
<p>Alcalde</p>

