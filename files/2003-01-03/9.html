---
date: '2003-01-03'
id: B1E
page: 72
number: 2
agency: PARLAMENTO DE GALICIA
section: IV. OPOSICIÓNS E CONCURSOS
title: >-
  Resolución do 16 de decembro de 2002 relativa á provisión por libre
  designación do posto de xefe adxunto do Servicio de Informática da
  administración do Parlamento de Galicia.
range: Resolución
url: 'https://www.xunta.gal/dog/Publicados/2003/20030103/AnuncioB1E_gl.html'
---
<p>Antecedentes.</p>
<p>1. No Diario Oficial de Galicia número 208, do 11 de outubro de 2002, publicouse a convocatoria e as bases para a provisión do referido posto de traballo.</p>
<p>2. Dentro do período hábil aberto presentáronse dúas solicitudes, que foron estudiadas e cualificadas pola comisión avaliadora constituída por acordo da Mesa do Parlamento do 22 de novembro.</p>
<p>3. A súa proposta unánime foi aceptada pola Mesa do Parlamento o día 2 de decembro, reunión na que foi seleccionado para o referido posto de traballo Luis Fernando Núñez Alonso.</p>
<p>Motivación.</p>
<p>Primeira.-Na selección do funcionario competente para ocupa-la praza vacante tivéronse en conta a súa titulación de licenciado en informática e a súa pertenza ó corpo superior de sistemas e tecnoloxías da información, grupo A, da Administración central, a súa acreditada experiencia profesional e maila súa idoneidade en relación coas funcións asignadas ó devandito posto de traballo.</p>
<p>Segunda.-No expediente administrativo tramitado queda constancia de que no funcionario seleccionado concorren os requisitos esixidos e que a súa formación e experiencia se axustan ás especificacións subliñadas nas bases da convocatoria. Así mesmo, incorpórase ó expediente o informe favorable da Oficialía Maior, centro ó que se adscribe o posto de traballo convocado.</p>
<p>Nomeamento.</p>
<p>A Mesa do Parlamento de Galicia, na súa reunión do día 13 de decembro de 2002, no exercicio das facultades previstas no artigo 53 do Estatuto de persoal, e dentro do prazo establecido no artigo 16.2º do Decreto 93/1991, do 20 de marzo (Regulamento de provisión de postos de traballo, promoción profesional e promoción interna da Comunidade Autónoma de Galicia), por unanimidade, acordou:</p>
<p>Primeiro.-Resolve-la convocatoria para a provisión, polo sistema de libre designación, do posto de traballo de xefe adxunto do Servicio de Informática da Administración parlamentaria e adxudicarlle o desempeño da praza a Luis Fernando Núñez Alonso, funcionario de carreira do corpo superior de sistemas e tecnoloxías da información, co rexistro de persoal número 3326744846A1166.</p>
<p>Segundo.-Determinar que a toma de posesión se axustará ó disposto nos puntos quinto e sexto das bases da convocatoria. Acto seguido, causará alta no Servicio de Informática dependente da Oficialía Maior, centro directivo do Parlamento de Galicia, en Santiago de Compostela.</p>
<p>Contra este acordo, que esgota a vía administrativa, poderase interpoñer recurso potestativo de reposición ante a Mesa do Parlamento no prazo dun mes, contado a partir do día seguinte ó desta publicación no Diario Oficial de Galicia. De non se formular recurso de reposición ou contra a súa resolución expresa, poderá interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contados desde o día seguinte ó desta publicación.</p>
<p>O que se publica para xeral coñecemento.</p>
<p>Santiago de Compostela, 16 de decembro de 2002.</p>
<p>José María García Leira</p>
<p>Presidente do Parlamento de Galicia</p>

