---
date: '1998-08-17'
id: 469E
page: 9478
number: 158
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 15 de xullo de 1998 pola que se convocan dous cursos básicos de
  informática.
range: Resolución
url: 'https://www.xunta.gal/dog/Publicados/1998/19980817/Anuncio469E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1998 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos básicos de informática, que deberán desenvolverse conforme as seguintes bases:</p>
<p>1. Obxectivos: os cursos teñen por obxectivo principal da-los coñecementos mínimos necesarios en materia de informática, para que os policías se familiaricen cos novos medios técnicos de traballo.</p>
<p>2. Destinatarios: os cursos van dirixidos ós membros dos corpos das policías locais de Galicia, e ós membros da unidade do CNP adscrita á Comunidad Autónoma de Galicia, e no caso de quedaren prazas vacantes, ós membros do Corpo Nacional de Policía e Garda Civil.</p>
<p>3. Inscrición: a inscrición dos participantes será totalmente gratuíta.</p>
<p>4. Prazas: o número de prazas que se ofertarán será de 20 por curso.</p>
<p>5. Solicitudes:</p>
<p>-O persoal que desexe participar nestes cursos deberá presentar cuberta a máquina ou con letra moi clara a instancia que figura no anexo.</p>
<p>-O prazo para a presentación de instancias rematará o día 24 de setembro, ás 14 horas.</p>
<p>-As instancias deberán vir asinadas polo xefe do cadro de persoal ou polo concelleiro de tráfico, e seladas; isto será requisito indispensable para ser admitido no curso; o incumprimento deste requisito levará consigo a non admisión no devandito curso.</p>
<p>-As instancias deberán enviarse á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>6. Contido e duración: os cursos celebraranse en sesións de tarde, de luns a venres, e neles trataranse, entre outros, os seguintes temas: informática básica, MS-DOS 6.20, windows 3.1, wordperfect 6.1.</p>
<p>7. Datos: os cursos celebraranse do 19 de outubro ó 6 de novembro. O horario de cada curso será o seguinte:</p>
<p>-1º curso:</p>
<p>Datas: 19 de outubro ó 6 de novembro.</p>
<p>Horario: das 16 ás 18 horas.</p>
<p>-2º curso:</p>
<p>Datas: 19 de outubro ó 6 de novembro.</p>
<p>Horario: das 18 ás 20 horas.</p>
<p>8. Relación de admitidos: a relación de admitidos publicarase o día 30 de setembro no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>9. Lugar: os cursos desenvolveranse na aula de informática da Academia Galega de Seguridade, sita na avenida da Cultura, s/n, 36680 A Estrada.</p>
<p>10. Certificado de asistencia e aproveitamento: ó remate de cada curso entregaráselles un certificado de asistencia e aproveitamento a aquelas persoas que acrediten a súa participación continuada a este e superen unha proba de coñecementos.</p>
<p>11. Modificacións: a Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 15 de xullo de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7486</p>

