---
date: '1999-03-11'
id: 50F6
page: 2808
number: 49
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 5 de marzo de 1999 pola que se recoñece a denominación de orixe Queixo
  do Cebreiro e se nomea o seu consello regulador provisional.
range: Orde
url: 'https://www.xunta.gal/dog/Publicados/1999/19990311/Anuncio50F6_gl.html'
---
<p>Polo Decreto 69/1988, do 10 de marzo, regulouse a denominación producto galego de calidade, para o sector agroalimentario, que ten por fin garanti-la calidade e a orixe dos productos tradicionais de Galicia, tipificalos, fomentar e mellora-la súa industrialización nas propias bisbarras de procedencia, e acadar, ó mesmo tempo, unha efectiva presencia deles no mercado.</p>
<p>Como consecuencia, por orde da Consellería de Agricultura, Gandería e Montes do 16 de abril de 1991 recoñeceuse a denominación producto galego de calidade para o queixo do Cebreiro.</p>
<p>De acordo co disposto na Lei 25/1970 e no Decreto 837/1972, do 23 de marzo, pola que se aproba o regulamento do Estatuto da viña, o viño e os alcohois, e o Real decreto 4189/1982, do 29 de decembro, os interesados no recoñecemento e regulamentación dunha denominación de orixe deberán solicitalo á Consellería de Agricultura, Gandería e Política Agroalimentaria.</p>
<p>Recibiuse a solicitude de recoñecemento e protección deste producto por parte do sector queixeiro interesado, baixo unha denominación de orixe, co nome de Queixo do Cebreiro para os queixos elaborados a partir do leite de vaca producido na bisbarra do Cebreiro.</p>
<p>En consecuencia, por petición do sector interesado, unha vez examinada a viabilidade da proposta e de conformidade co artigo 30.1º.3 e 4, do Estatuto de autonomía de Galicia, e no uso das competencias</p>
<p>que me confire a Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Primeiro.-Recoñécese a denominación de orixe Queixo do Cebreiro para os queixos producidos e elaborados na bisbarra do Cebreiro, na maneira e condicións que se determinen no seu regulamento particular.</p>
<p>Segundo.-Noméase un consello regulador con carácter provisional que, por proposta do sector interesado, queda formado polos membros seguintes:</p>
<p>Presidente: Jesús Pérez Freijo.</p>
<p>Vocais:</p>
<p>Polo sector elaborador:</p>
<p>Titulares:</p>
<p>Mª del Carmen Arrojo Valcárcel</p>
<p>José Luis Rodríguez Chao.</p>
<p>Abel Pérez Rodríguez</p>
<p>Suplentes:</p>
<p>Mª Encarnación Lago González</p>
<p>Verónica Marcos Arrojo</p>
<p>José Ramón Rodríguez Raposo</p>
<p>Polo sector productor:</p>
<p>Titulares:</p>
<p>José Manuel Celeiro López</p>
<p>Manuel José López Fernández</p>
<p>Manuel Álvarez Lolo</p>
<p>Suplentes:</p>
<p>Javier Piedracova Rodríguez</p>
<p>Luis Fernández Rodríguez</p>
<p>José Luis Arrojo Espín</p>
<p>Terceiro.-Encoméndaselle ó consello regulador provisional a redacción do regulamento particular da denominación, que elevará á Consellería de Agricultura, Gandería e Política Agroalimentaria para a súa aprobación.</p>
<p>Cuarto.-O consello regulador provisional elaborará os censos de productores de leite e elaboradores de queixo que se encontren interesados en adscribirse á denominación.</p>
<p>Quinto.-A indicación denominación de orixe Queixo do Cebreiro non poderá ser mencionada nas etiquetas, documentación ou publicidade destes queixos ata que sexa aprobado o seu regulamento específico pola Consellería de Agricultura, Gandería e Política Agroalimentaria.</p>
<p>Disposición derradeira</p>
<p>Única.-Facúltase o director xeral de Industrias e Alimentación para dicta-las normas precisas para o mellor desenvolvemento do establecido na presente orde.</p>
<p>Santiago de Compostela, 5 de marzo de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

