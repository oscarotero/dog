---
date: '2003-08-04'
id: 17FB6
page: 10
number: 149
agency: 'CONSELLERÍA DE CULTURA, COMUNICACIÓN SOCIAL E TURISMO'
section: I. DISPOSICIÓNS XERAIS
title: >-
  Decreto 326/2003, do 24 de xullo, polo que se modifica o Decreto 276/1999, do
  21 de outubro, polo que se regula a composición e as funcións do Consello
  Asesor de Telecomunicacións e Audiovisual de Galicia.
range: Decreto
url: 'https://www.xunta.gal/dog/Publicados/2003/20030804/Anuncio17FB6_gl.html'
---
<p>Os cambios operados na estructura orgánica dos departamentos da Xunta de Galicia polo Decreto 8/2003, do 18 de xaneiro, así como o nacemento de novas entidades xestoras do sector audiovisual en Galicia aconsellan a modificación do Decreto 276/1999, do 21 de outubro, polo que se regula a composición e as funcións do Consello Asesor de Telecomunicacións e Audiovisual de Galicia, coa</p>
<p>finalidade de adaptalo á situación actual e darlle unha redacción que permita unha maior funcionalidade nun sector en evolución constante.</p>
<p>Na súa virtude, por proposta do conselleiro de Cultura, Comunicación Social e Turismo e logo da deliberación do Consello da Xunta de Galicia na súa reunión do día vintecatro de xullo de dous mil tres,</p>
<p>DISPOÑO:</p>
<p>Artigo 1º</p>
<p>Modifícase o artigo 3 do Decreto 276/1999, do 21 de outubro, polo que se regula a composición e as funcións do Consello Asesor de Telecomunicacións e Audiovisual de Galicia nos seguintes puntos, que quedan redactados como segue:</p>
<p>«-Vicepresidente II: o conselleiro de Innovación, Industria e Comercio.</p>
<p>-Vicepresidente III: o director xeral de Comunicación e Audiovisual.</p>
<p>-Vocais:</p>
<p>1. En representación da Administración autonómica, designados polo presidente do Consello Asesor e por proposta dos titulares dos departamentos respectivos:</p>
<p>-Tres vocais en representación do departamento con competencias en materia de comunicación social e audiovisual.</p>
<p>-Dous vocais en representación do departamento con competencias en materia de innovación.</p>
<p>-Dous vocais en representación do departamento con competencias en materia da rede corporativa de voz e datos.</p>
<p>-Dous vocais en representación do departamento con competencias en materia de protección civil.</p>
<p>-Un vocal en representación do departamento que exerza as competencias en materia de relación cos medios informativos.</p>
<p>-Un vocal en representación de cada un dos restantes departamentos que integran a Xunta de Galicia».</p>
<p>Artigo 2º</p>
<p>Engádese o punto 8 bis ó artigo 3º do Decreto 276/1999, coa seguinte redacción:</p>
<p>«8 bis. Un representante do Consorcio do Audiovisual de Galicia, designado polo presidente do consello asesor, por proposta do presidente do consorcio».</p>
<p>Disposicións derradeiras</p>
<p>Primeira.-Facúltase o conselleiro de Cultura, Comunicación Social e Turismo para dicta-las normas necesarias para o desenvolvemento e execución deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintecatro de xullo de dous mil tres.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

