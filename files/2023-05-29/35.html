---
date: '2023-05-29'
id: G0532-200622-0015
page: 32419
number: 100
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 16 de xuño de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Pescanova España, S.L. para unha planta de elaboración de produtos
  precociñados no Porriño (Pontevedra) (expediente 2020-IPPC-M-36).
range: Anuncio
url: >-
  https://www.xunta.gal/dog/Publicados/2023/20230529/AnuncioG0532-200622-0015_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, de 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese á información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado Descrición e alcance da actividade (capacidade e grao de utilización) e descrición das instalacións, dos procesos e do tipo de produto, para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, no Servizo de Prevención e Control Integrados da Contaminación, en horario de atención ao público (rúa de San Lázaro s/n, Santiago de Compostela). </p>
    <p>Ademais tamén se poderá consultar na páxina web da Consellería de Medio Ambiente, Territorio e Vivenda (https://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 16 de xuño de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO </h2>
    <p>Expediente: 2020-IPPC-M-36.</p>
    <p>Núm. da autorización ambiental integrada: 2006/0390_NAA/IPPC.</p>
    <p>Categoría principal da actividade: anexo I, categoría 9.1.b.i) do Real decreto lexislativo 1/2016, do 16 de decembro.</p>
    <p>Titular: Pescanova España, S.L.</p>
    <p>NIF: B94123916.</p>
    <p>Localización da instalación: polígono industrial das Gándaras, 36400 O Porriño (Pontevedra). </p>
    <p>Referencia catastral da parcela: 1135005NG3613S0001BF.</p>
    <p>Actividade principal: elaboración de produtos precociñados.</p>
    <p>Descrición: a planta de Pescanova España, S.L. ten por actividade principal a elaboración de produtos precociñados. As instalacións ocupan unha parcela de aproximadamente 23.322 m² no polígono industrial das Gándaras, no concello do Porriño (Pontevedra).</p>
    <p>A empresa dispón na actualidade de cinco liñas de produción operativas nas cales se elabora unha gama de 100 familias de produtos precociñados, rebozados e empanados que se engloban nas seguintes: </p>
    <p>– Forma de aneis conxelados.</p>
    <p>– Forma de aneis rebozados e/ou empanados prefritidos e ultraconxelados.</p>
    <p>– Peixe cortado, rebozado ou empanado prefritido ou non prefritido u ultraconxelado.</p>
    <p>– Peixe picado e formado, rebozado ou empanado prefritido ou non prefritido e ultraconxelado.</p>
    <p>– Peixe cortado e formado, rebozado ou empanado prefritido ou non prefritido e ultraconxelado. </p>
    <p>Debido á grande variabilidade de produtos que se elaboran e á necesidade de que as liñas de produción poidan absorber o deseño de novos produtos, a excepción dos túneles de conxelación, que son fixos, toda a maquinaria é móbil e adaptable en función das necesidades produtivas do momento.</p>

