---
date: '2023-06-14'
id: V0653-240523-0008
page: 36899
number: 112
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 19 de maio de 2023, da Xefatura Territorial de Ourense, polo que se
  somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Riós (expediente IN407A 2023/098-3).
range: Acordo
url: >-
  https://www.xunta.gal/dog/Publicados/2023/20230614/AnuncioV0653-240523-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: instalación de reconectador TC na LMTA VLL813 no apoio número 137-A-1.</p>
    <p>Situación: lugar de Mañoás, concello de Riós.</p>
    <p>Características principais recollidas no proxecto:</p>
    <p>• Substitución do apoio existente da LMTA VII807 número 137-A-1, do tipo HV, por un novo apoio proxectado de celosía metálica, do tipo C-14/2000, no cal se instala un reconectador telecontrolado.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado número 1.534 do COEIG, o 27.3.2023.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O anterior faise público para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Poderase examinar toda a documentación nesta Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez número 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 19 de maio de 2023</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Número de expediente: IN407A 2023/098-3.</p>
    <p>Situación: lugar de Mañoás, concello de Riós.</p>
    <p>Denominación: instalación de reconectador TC na LMTA VLL813 no apoio número 137-A-1.</p>
    <p>Predio número en proxecto: 1; referencia catastral: 32072A191001000000MZ.</p>
    <p>Lugar: Curixedo.</p>
    <p>Cultivo: prado.</p>
    <p>Titular: María Olga Álvarez Páez.</p>
    <p>Afeccións: ocupación de 2 m2 para o apoio número 137-A-1.</p>

