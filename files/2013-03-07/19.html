---
date: '2013-03-07'
id: G0170-150213-0002
page: 6933
number: 47
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (1150/2012).
range: Edicto
url: >-
  https://www.xunta.gal/dog/Publicados/2013/20130307/AnuncioG0170-150213-0002_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fago saber que no procedemento de modificación substancial de condicións laborais 1150/2012 deste xulgado do social, seguido por instancia de Ana Gloria Martín España contra a empresa Limpiezas y Mantenimientos José Luis, S.L. e Fogasa, sobre mov. xeog. e funcional, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 5 de febreiro de 2013.</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou a presente resolución nos autos de procedemento sobre modificación substancial das condicións de traballo 1150/2012, sendo demandante Ana Gloria Martín España, asistida polo letrado Sr. Pérez López, e demandada a empresa Limpiezas y Mantenimientos José Luis, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por parte de Ana Gloria Martín España contra a empresa Limpiezas y Mantenimientos José Luis, S.L., e, en consecuencia, declaro nula a decisión, adoptada desde a empresa, de modificación substancial das condicións de traballo da demandante e condeno a empresa Limpiezas y Mantenimientos José Luis, S.L. á reposición inmediata de Ana Gloria Martín España nas súas anteriores condicións de traballo.</p>
    <p>Notifíqueselles a presente sentenza ás partes.</p>
    <p>Contra esta resolución non cabe interpor ningún recurso.</p>
    <p>Inscríbase no libro rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do cal eu, a secretaria xudicial, dou fe».</p>
    <p>E para que conste e lle sirva de notificación a Limpiezas y Mantenimientos José Luis, S.L., expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 13 de febreiro de 2013</p>
    <footer><p>A secretaria xudicial</p></footer>

