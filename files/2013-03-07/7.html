---
date: '2013-03-07'
id: O150-270213-0001
page: 6877
number: 47
agency: Escola Galega de Administración Pública
section: III. Outras disposicións.
title: >-
  RESOLUCIÓN do 27 de febreiro de 2013 pola que se convocan as Xornadas sobre
  crise e reestruturación financeira.
range: Resolución
url: >-
  https://www.xunta.gal/dog/Publicados/2013/20130307/AnuncioO150-270213-0001_gl.html
---
<p>Dentro do plan de actividades da Escola Galega de Administración Pública para o ano 2013 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse as Xornadas sobre crise e reestruturación financeira conforme as seguintes bases:</p>
    <p>1. Obxectivos.</p>
    <p>A crise foise despregando en diferentes direccións: financeira, económica e social, e as súas consecuencias, non uniformes nos diferentes países, marcan unha inflexión na recente historia da globalización. Cada vez resulta máis evidente a necesidade dunha arquitectura financeira máis eficiente, nunha perspectiva regulatoria diferente. Por iso considérase oportuno suscitar un debate de ideas sobre o núcleo da crise, co obxecto de mellorar a comprensión non só dos problemas financeiros, senón tamén dos institucionais.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A globalización financeira.</p>
    <p>– As crises financeiras: prevención e desafíos futuros.</p>
    <p>– Protección de investidores a través das accións colectivas.</p>
    <p>– Instrumentos de análises dos riscos sistémicos: a supervisión.</p>
    <p>– Os principios de Basilea no medio prazo.</p>
    <p>– Mecanismos creados pola UE.</p>
    <p>– O contexto adecuado: as políticas monetarias e orzamentarias.</p>
    <p>3. Destinatarios.</p>
    <p>Persoal ao servizo da Administración pública galega, en especial aquelas persoas relacionadas cos sectores financeiro e económico, empresarios e interesados en xeral.</p>
    <p>4. Desenvolvemento.</p>
    <p>Lugar: Escola Galega de Administración Pública (EGAP).</p>
    <p>Datas e horario:</p>
    <p>14 e 15 de marzo de 2013.</p>
    <p>14 de marzo das 16.00 ás 20.00 horas.</p>
    <p>15 de marzo das 10.00 ás 14.30 horas.</p>
    <p>Duración: 7 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas á directora da Escola Galega de Administración Pública (polígono das Fontiñas, rúa Madrid, 2-4, 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeneral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números: 981 54 62 41-881 99 70 14.</p>
    <p>7. Prazo.</p>
    <p>O prazo de presentación de solicitudes finalizará o martes 12 de marzo de 2013.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento destas xornadas, así como a facultade de cancelalas se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Entregarase un certificado de asistencia, ao final das xornadas, a aquelas persoas inscritas que participasen asiduamente, e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a data e o lugar de realización destas xornadas.</p>
    <p>Santiago de Compostela, 27 de febreiro de 2013</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>FOLLA DE INSCRICIÓN</h2>
    <table>
     <tbody>
      <tr>
       <td>1. SOLICITANTE</td>
      </tr>
      <tr>
       <td>Apelidos Nome DNI</td>
      </tr>
     </tbody>
    </table>
    <table>
     <tbody>
      <tr>
       <td>2. DATOS PROFESIONAIS</td>
      </tr>
      <tr>
       <td>Posto de traballo/profesión Corpo, subgrupo ou escala (1) Nivel (2)</td>
      </tr>
      <tr>
       <td>Entidade na que presta servizos: (3)</td>
      </tr>
      <tr>
       <td>Enderezo do posto de traballo: Rúa Núm. Localidade Provincia CP Tfno. 
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicita asistir ás Xornadas sobre crise e reestruturación financeira que se desenvolverán na Escola Galega de Administración Pública (EGAP) os días 14 (pola tarde) e 15 (pola mañá) de marzo de 2013.
        Sinatura
        .................................................., ......... de....................................... de 2013
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable del, no uso das funcións propias que ten atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no artigo 5 da Lei orgánica 15/1999, de protección de datos de carácter persoal (BOE do 14.12.1999)</td>
      </tr>
     </tbody>
    </table>
    <p class="basic-paragraph">(1, 2 e 3): cubrir só no caso de ser funcionario ou funcionaria.</p>
    <p class="basic-paragraph">Directora da EGAP. Polígono das Fontiñas, rúa Madrid, 2-4, 15707 Santiago de Compostela (A Coruña)</p>

