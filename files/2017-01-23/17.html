---
date: '2017-01-23'
id: G2410-271216-0001
page: 3509
number: 15
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1148/2013).
range: Edicto
url: >-
  https://www.xunta.gal/dog/Publicados/2017/20170123/AnuncioG2410-271216-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 1148/2013 deste xulgado do social, seguidos por instancia de Juan Carlos Castro López, Arturo Gómez Rubio, José Grela Gómez contra as empresas Refojo y González, S.L., Hipescar, S.L., Campiñas de Laíño, S.A., Comercial Pontecela, S.L., o Fondo de Garantía Salarial e os administradores concursais Juan Manuel Capella Pérez e María José Lorenzo Gómez, sobre ordinario, se ditou a seguinte resolución, cuxa parte dispositiva se achega:</p>
    <p>«Decido:</p>
    <p>Tense a Juan Carlos Castro López, Arturo Gómez Rubio e a José Grela Gómez por desistidos da demanda interposta contra Comercial Pontecela, S.L., e decrétase respecto da dita mercantil o sobresemento do procedemento.</p>
    <p>Que estimando integramente a demanda interposta por Juan Carlos Castro López, Arturo Gómez Rubio e José Grela Gómez contra Campiñas de Laíño, S.A., Refojo y González, S.L. e Hipescar, S.L., Juan Manuel Capella Pérez, como administrador concursal de Campiñas de Laíño, S.A., e contra María José Lorenzo Gómez, administradora concursal de Refojo y González, S.L. e o Fogasa, debo condenar e condeno solidariamente ás mercantís demandadas Campiñas de Laíño, S.A., Refojo y González, S.L. e Hipescar, S.L. a que lle aboen ao demandante José Grela Gómez a suma de 4.479,80, ao demandante Arturo Gómez Rubio a suma de 4.883,87 euros e ao demandante Juan Carlos Castro López a suma de 4.321,24 euros, polos conceptos indicados no feito probado cuarto desta sentenza, máis os xuros por demora previstos no artigo 29.3 do ET respecto das devanditas cantidades desde a presentación da papeleta de conciliación ata a presente resolución e os do artigo 576 da LAC a partir da presente resolución; e debo condenar e condeno a Juan Manuel Capella Pérez e María José Lorenzo Gómez, na súa soa condición de administradores concursais a estar e pasar pola anterior declaración.</p>
    <p>No que atinxe á responsabilidade do Fogasa non ten lugar a súa condena nesta instancia debendo aterse ao que resulte do artigo 33 do ET, con notificación da presente resolución.</p>
    <p>Notifíqueselles ás partes e ao Fogasa a presente resolución facéndolles saber que fronte a esta cabe recurso de suplicación ante a Sala do Social do Tribunal Supremo, no prazo de cinco días contado desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>Publicación. Dada, lida e publicada foi a anterior sentenza pola mesma xuíza que a subscribe, estando a celebrar audiencia pública, en Santiago de Compostela, 23 de decembro de 2016. Dou fe».</p>
    <p>E para que sirva de notificación en legal forma a Comercial Pontecela, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e fixación no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 27 de decembro de 2016</p>
    <footer><p>A letrada da Administración de xustiza</p></footer>

