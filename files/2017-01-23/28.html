---
date: '2017-01-23'
id: G0291-020117-0001
page: 3524
number: 15
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (DSP 536/2016).
range: Edicto
url: >-
  https://www.xunta.gal/dog/Publicados/2017/20170123/AnuncioG0291-020117-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 5 de reforzo da Coruña, fago saber que no procedemento de despedimento/cesamentos en xeral 536/2016 deste xulgado do social, seguido por instancia de Viviana Garay Martínez contra Chocolatería Santa Catalina, S.L., Coruña Ministerio Fiscal, Chocolatería Coruñesa, S.L. e o Ministerio Fiscal, sobre despedimento, ditouse a seguinte resolución:</p>
    <p>«Xulgado do Social número 5 de reforzo da Coruña</p>
    <p>Sentenza: 756/2016</p>
    <p>Despedimento/cesamentos en xeral 536/2016</p>
    <p>Sobre despedimento</p>
    <p>Xuíz: Javier López Cotelo</p>
    <p>Procedemento: despedimento 536/2016</p>
    <p>Demandante: Viviana Garay Martínez</p>
    <p>Letrada: Sra. Vázquez Méndez</p>
    <p>Demandados: Chocolatería Santa Catalina, S.L., Chocolatería Coruñesa, S.L. e o Ministerio Fiscal</p>
    <p>A Coruña, 20 de decembro de 2016</p>
    <p>Resolución:</p>
    <p>1º. Estimo a demanda sobre despedimento formulada por Viviana Garay Martínez fronte a Chocolatería Santa Catalina, S.L. e Chocolatería Coruñesa, S.L. e, en consecuencia, declaro a improcedencia do despedimento e condeno as demandadas a que readmitan inmediatamente a traballadora nas mesmas condicións que rexían antes de producirse o despedimento, ou ben, a elección da empresa, a que extinga a relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo, sen que se tivese optado, entenderase que procede a readmisión.</p>
    <p>2º. A indemnización, que aboarán solidariamente as empresas demandadas, segundo o disposto no número anterior, é a seguinte:</p>
    <p>– En concepto de indemnización, e de optar a empresa por ela, a cantidade de 4.212,34 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 42,67 euros/día.</p>
    <p>3º. Se procede a readmisión, a traballadora deberá de reintegrar a indemnización percibida unha vez firme a sentenza; noutro caso, compensarase a indemnización xa percibida coa que se fixa nesta sentenza.</p>
    <p>Inscríbase a presente resolución no libro de sentenzas e déixese testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e procederase ao seu arquivamento.</p>
    <p>Así o pronuncio, mando e asino, Javier López Cotelo, xuíz do social de reforzo».</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que sirva de notificación en legal forma a Chocolatería Santa Catalina, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 21 de decembro de 2016</p>
    <footer><p>A letrada da Administración de xustiza</p></footer>

