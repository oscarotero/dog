---
date: '2002-07-10'
id: DF9A
page: 10
number: 132
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de xuño de 2002 pola que se conceden axudas a alumnos e profesores
  de centros docentes da Comunidade Autónoma de Galicia sostidos con fondos
  públicos, que participen en estadías en empresas de ámbito transnacional
  (cofinanciadas polo Fondo Social Europeo).
range: Orde
url: 'https://www.xunta.gal/dog/Publicados/2002/20020710/AnuncioDF9A_gl.html'
---
<p>Por orde da Consellería de Educación e Ordenación Universitaria do 6 de marzo de 2002, convocáronse axudas a alumnos e profesores de centros docentes da Comunidade Autónoma de Galicia sostidos con fondos públicos, que participen en estadías en empresas de ámbito transnacional (cofinanciadas polo Fondo Social Europeo).</p>
<p>Vista a proposta da comisión de selección prevista no artigo noveno da citada orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322S.481.0 da Dirección Xeral de Ordenación Educativa e Formación Profesional, as axudas que se relacionan no anexo I, correspondentes ó primeiro e ó segundo prazo.</p>
<p>Segundo.-De acordo co artigo décimo primeiro as axudas serán aboadas da seguinte forma:</p>
<p>Para as axudas que non superen o importe de 6.000 euros, no momento da concesión poderá acordarse un anticipo de pagamento de ata un 80%, logo da aceptación da subvención. O 20% restante librarase unha vez finalizada a actividade e despois da súa completa xustificación económica por parte do centro e entrega da memoria de actividades, xuntando certificación respecto da percepción ou non doutras axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade o pagamento realizarase integramente unha vez finalizada e xustificada a actividade.</p>
<p>Terceiro.-De acordo coa normativa vixente, os beneficiarios quedarán obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir do da</p>
<p>recepción da comunicación pola que se notifica a concesión da axuda, o centro beneficiario non a acepta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>Unha vez efectuada a viaxe, o centro docente, como entidade colaboradora da xestión de axudas públicas, deberá, de acordo co establecido no artigo 15 do Decreto 287/2000, do 21 de novembro, tramita-la seguinte documentación no prazo máximo dun mes:</p>
<p>1. Certificación do consello escolar do centro aprobatoria das contas, xuntando unha relación dos gastos efectuados e copia compulsada das facturas.</p>
<p>2. Certificación de ter ou non ter subvención ou axuda para a mesma finalidade procedente de calquera outra administración ou ente público.</p>
<p>3. Certificación do director do centro na que se faga consta-la empresa ou centro de acollida e as datas exactas de duración da estadía, o nome e número do DNI dos alumnos e/ou dos profesores participantes, indicando neste caso se é coordinador ou participante na estadía.</p>
<p>4. Xustificación da totalidade do custo da viaxe de acordo cos datos indicados no orzamento inicial. O importe da subvención nunca poderá superar illadamente ou en concorrencia con subvencións ou axudas doutras administracións públicas ou doutros entes públicos ou privados, nacionais ou internacionais, o custo da actividade que vai desenvolve-lo beneficiario ou, se é o caso, a porcentaxe máxima do investimento subvencionable que legalmente se estableza. No caso de que o custo final sexa inferior ó inicialmente previsto deberase minora-la axuda concedida en proporción á axuda xustificada.</p>
<p>5. Memoria do traballo realizado durante a estadía no país de acollida que incluirá os seguintes datos:</p>
<p>5.1. Visitas preparatorias. Obxectivos acadados de cara á realización do proxecto, incluíndo un breve resumo deste: descrición, datas de realización, etc.</p>
<p>5.2. Estadías de alumnos. Programación e avaliación das actividades realizadas na estadía con descricións de procesos productivos, tecnoloxías utilizadas, posibilidade de realización doutras estadías e aspectos positivos e negativos que hai que considerar.</p>
<p>5.3. Estadías de profesores. Certificación da empresa ou centro de acollida na que se indiquen as datas e as características da estadía realizada. Memoria do traballo individual desenvolvido, no que se farán constar, entre outros, os seguintes aspectos:</p>
<p>a) Descrición do proceso productivo. Perfís profesionais que participan, diferenciados segundo os niveis de cualificación.</p>
<p>b) Realizacións máis significativas de cada perfil profesional.</p>
<p>c) Tecnoloxías utilizadas e a súa presencia no equipamento de cada ciclo formativo (valoración da súa necesidade ou conveniencia de incorporalo).</p>
<p>d) Cambios que se prevén no sistema productivo (evolución da competencia profesional).</p>
<p>e) Programa de formación en centros de traballo que se podería realizar nesa empresa e nos diferentes ciclos formativos da súa familia profesional.</p>
<p>f) Posible formación do profesorado que podería desenvolve-la empresa ou traballadores que poderían colaborar no plan de formación do profesorado de formación profesional específica.</p>
<p>g) Valoración da estadía de formación: aspectos positivos e aspectos que se deben mellorar.</p>
<p>Os proxectos e traballos realizados polos centros seleccionados quedarán en poder da Dirección Xeral de Ordenación Educativa e Formación Profesional reservándose o dereito de difundi-los traballos realizados en función da súa orixinalidade e pasando a formar parte dos fondos documentais da Consellería de Educación e Ordenación Universitaria.</p>
<p>Cuarto.-De acordo co establecido no Regulamento (CE) nº 1159/2000, da comisión, do 30 de maio de 2000 (DO L 130/30 do 31 de maio), os centros colaboradores que figuran no anexo I tomarán as medidas oportunas para informa-los alumnos e profesores que van realiza-las estadías formativas en empresas que as axudas están financiadas nun 65% polo Fondo Social Europeo.</p>
<p>Quinto.-Contra a presente resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Santiago de Compostela, 27 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>PROXECTOS APROBADOS NO PRIMEIRO PRAZO DE PRESENTACIÓN DE SOLICITUDES</p>
<table><tbody><tr><td></td></tr>
<tr><td></td></tr>
<tr><td></td><td>CENTRO ESCOLAR</td><td>TIPO ACCIÓN</td><td>TÍTULO PROXECTO</td><td>NÚMERO
PROFE.</td><td>NÚMERO
ALUM.</td><td>PAÍS DESTINO</td><td>AXUDA
CONCEDIDA</td></tr>
<tr><td></td></tr>
</tbody></table>
<table><tbody><tr><td>IES</td><td>VILAMARÍN</td><td>ESTADÍA PROFESORES</td><td>STAGE DE FORMACIÓN</td><td>1</td><td>0</td><td>FRANCIA</td><td>850</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>ESTADÍA PROFESORES</td><td>ESTADÍA</td><td>1</td><td>0</td><td>EE.UU.</td><td>1.375</td></tr>
<tr><td></td></tr>
<tr><td>IES</td><td>HOSTELERÍA CARLOS OROZA</td><td>ESTADÍA PROFESORES</td><td>ESTADÍA FORMATIVA EN POITIERS</td><td>2</td><td>0</td><td>FRANCIA</td><td>1.430</td></tr>
<tr><td></td></tr>
<tr><td>IES</td><td>HOSTELERÍA CARLOS OROZA</td><td>ESTADÍA PROFESORES</td><td>THE BEGINNING OF A COLLABORATION</td><td>1</td><td>0</td><td>REINO UNIDO</td><td>925</td></tr>
<tr><td></td></tr>
<tr><td>IES</td><td>HOSTELERÍA CARLOS OROZA</td><td>ESTADÍA ALUMNOS</td><td>ESTADÍA ALUMNOS HOSTEL.-TURISMO FUTUROSCOPE</td><td>0</td><td>5</td><td>FRANCIA</td><td>3.875</td></tr>
<tr><td></td></tr>
<tr><td>IES</td><td>PASEO DAS PONTES</td><td>ESTADÍA ALUMNOS</td><td>FORMACIÓN EN CENTROS DE TRABAJO TEXTILES</td><td>0</td><td>2</td><td>FINLANDIA</td><td>2.550</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>ESTADÍA ALUMNOS</td><td>ESTANCIA FORMATIVA EN IRLANDA</td><td>0</td><td>5</td><td>IRLANDA</td><td>5.875</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>ESTADÍA ALUMNOS</td><td>EL COMERCIO INTERNACIONAL EE.UU.-U.E.</td><td>0</td><td>6</td><td>EE.UU.</td><td>10.050</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>ESTADÍA ALUMNOS</td><td>ESTANCIA FORMATIVA EN MALTA</td><td>0</td><td>3</td><td>MALTA</td><td>3.525</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>ESTADÍA ALUMNOS</td><td>ESTANCIA EN EMPRESAS DE DINAMARCA, ALEMANIA E PORTUGAL</td><td>0</td><td>7</td><td>PORTUGAL,
DINAMARCA,
ALEMAÑA</td><td>6.295</td></tr>
<tr><td></td></tr>
<tr><td>IES</td><td>RIBEIRA DO LOURO</td><td>VISITA PREPARATORIA</td><td>VISITA PREPA. A BRIGHAM YOUNG UNIVERSITY-UTAH</td><td>1</td><td>0</td><td>EE.UU.</td><td>1.250</td></tr>
<tr><td></td></tr>
<tr><td>IES</td><td>PASEO DAS PONTES</td><td>VISITA PREPARATORIA</td><td>FORMACIÓN EN CENTROS DE TRABAJO TEXTILES 2</td><td>1</td><td>0</td><td>FINLANDIA</td><td>950</td></tr>
<tr><td></td></tr>
<tr><td>IES</td><td>HOSTELERÍA CARLOS OROZA</td><td>VISITA PREPARATORIA</td><td>VIAXE PREP. Ó LYCEE PROSSIONNEL HOTELIER DE POITIERS</td><td>1</td><td>0</td><td>FRANCIA</td><td>650</td></tr>
<tr><td></td></tr>
<tr><td>IES</td><td>CHAN DO MONTE</td><td>ESTADÍA ALUMNOS</td><td>ESTADÍAS FORMATIVAS EN IRLANDA</td><td>0</td><td>4</td><td>IRLANDA</td><td>4.700</td></tr>
<tr><td></td></tr>
<tr><td>IES</td><td>CHAN DO MONTE</td><td>ESTADÍA ALUMNOS</td><td>ESTADÍAS FORMATIVAS EN IRLANDA</td><td>0</td><td>4</td><td>IRLANDA</td><td>4.700</td></tr>
<tr><td></td></tr>
<tr><td>IES</td><td>CHAN DO MONTE</td><td>ESTADÍA ALUMNOS</td><td>ESTADÍAS FORMATIVAS EN IRLANDA</td><td>0</td><td>4</td><td>IRLANDA</td><td>4.700</td></tr>
<tr><td></td></tr>
<tr><td>IES</td><td>CHAN DO MONTE</td><td>ESTADÍA ALUMNOS</td><td>ESTADÍAS FORMATIVAS EN IRLANDA</td><td>0</td><td>4</td><td>IRLANDA</td><td>4.700</td></tr>
<tr><td></td></tr></tbody></table>
<p>PROXECTOS DENEGADOS NO PRIMEIRO PRAZO DE PRESENTACIÓN DE SOLICITUDES POR NON AXUSTARSE Á CONVOCATORIA</p>
<table><tbody><tr><td></td></tr>
<tr><td></td></tr>
<tr><td></td><td>CENTRO ESCOLAR</td><td>TIPO ACCIÓN</td><td>TÍTULO PROXECTO</td><td>NÚMERO
PROFE.</td><td>NÚMERO
ALUM.</td><td>PAÍS DESTINO</td><td>AXUDA
CONCEDIDA</td></tr>
<tr><td></td></tr>
</tbody></table>
<table><tbody><tr><td>IES</td><td>HOSTELERÍA CARLOS OROZA</td><td>VISITA PREPARATORIA</td><td>VISITA PREPARATORIA O WENTWORTH CLUB LIMITED</td><td>1</td><td>0</td><td>REINO UNIDO</td><td>0</td></tr>
<tr><td></td></tr></tbody></table>
<p>PROXECTOS APROBADOS NO SEGUNDO PRAZO DE PRESENTACIÓN DE SOLICITUDES</p>
<table><tbody><tr><td></td></tr>
<tr><td></td></tr>
<tr><td></td><td>CENTRO ESCOLAR</td><td>TIPO ACCIÓN</td><td>TÍTULO PROXECTO</td><td>NÚMERO
PROFE.</td><td>NÚMERO
ALUM.</td><td>PAÍS DESTINO</td><td>AXUDA
CONCEDIDA</td></tr>
<tr><td></td></tr>
</tbody></table>
<table><tbody><tr><td>IES</td><td>LUIS SEOANE</td><td>ESTADÍA ALUMNOS</td><td>ILUSEEL</td><td>0</td><td>5</td><td>MALTA</td><td>6.625</td></tr>
<tr><td></td></tr>
<tr><td>IES</td><td>LUIS SEOANE</td><td>ESTADÍA ALUMNOS</td><td>COOPERACION ILUSEHES</td><td>0</td><td>4</td><td>ALEMAÑA</td><td>5.300</td></tr>
<tr><td></td></tr>
<tr><td>E.A.</td><td>MESTRE MATEO</td><td>ESTADÍA ALUMNOS</td><td>STONECARVING TECHNIQUES AND STONEMASONRY SKILLS IN EUROPE</td><td>0</td><td>5</td><td>ALEMAÑA, DINAMARCA</td><td>5.075</td></tr>
<tr><td></td></tr>
<tr><td>E.A.</td><td>MESTRE MATEO</td><td>ESTADÍA PROFESORES</td><td>STONEMASONRY SKILLS IN EUROPE</td><td>1</td><td>0</td><td>ALEMAÑA</td><td>925</td></tr>
<tr><td></td></tr>
<tr><td>E.A.</td><td>ANTONIO FAÍLDE</td><td>ESTADÍA ALUMNOS</td><td>ESTADÍA</td><td>0</td><td>4</td><td>FINLANDIA</td><td>4.300</td></tr>
<tr><td></td></tr>
<tr><td>IES</td><td>PONTEPEDRIÑA</td><td>ESTADÍA ALUMNOS</td><td>ESTADÍAS EN EMPRESAS DE ÁMBITO INTERNACIONAL</td><td>0</td><td>8</td><td>REINO UNIDO</td><td>9.000</td></tr>
<tr><td></td></tr>
<tr><td>IES</td><td>PONTEPEDRIÑA</td><td>VISITA PREPARATORIA</td><td>ESTADÍAS EN EMPRESAS DE ÁMBITO INTERNACIONAL</td><td>1</td><td>0</td><td>REINO UNIDO</td><td>800</td></tr>
<tr><td></td></tr>
<tr><td>IES</td><td>ILLA DE SARÓN</td><td>VISITA PREPARATORIA</td><td>REALIZACIÓN DA FORMACIÓN EN CENTROS DE TRABALLO NO ESTRANXEIRO</td><td>1</td><td>0</td><td>NORUEGA</td><td>950</td></tr>
<tr><td></td></tr>
<tr><td>IES</td><td>TEIS</td><td>VISITA PREPARATORIA</td><td>VISITA PREPARATORIA</td><td>1</td><td>0</td><td>IRLANDA</td><td>850</td></tr>
<tr><td></td></tr>
<tr><td>IES</td><td>TEIS</td><td>VISITA PREPARATORIA</td><td>VISITA PREPARATORIA</td><td>1</td><td>0</td><td>FRANCIA</td><td>650</td></tr>
<tr><td></td></tr></tbody></table>
<p>PROXECTOS DENEGADOS NO SEGUNDO PRAZO DE PRESENTACIÓN DE SOLICITUDES POR NON AXUSTARSE Á CONVOCATORIA</p>
<table><tbody><tr><td></td></tr>
<tr><td></td></tr>
<tr><td></td><td>CENTRO ESCOLAR</td><td>TIPO ACCIÓN</td><td>TÍTULO PROXECTO</td><td>NÚMERO
PROFE.</td><td>NÚMERO
ALUM.</td><td>PAÍS DESTINO</td><td>AXUDA
CONCEDIDA</td></tr>
<tr><td></td></tr>
</tbody></table>
<table><tbody><tr><td>CFP</td><td>DANIEL CASTELAO</td><td>VISITA PREPARATORIA</td><td>ESTADÍA NO ESTRANXEIRO. LA PAZ-BOLIVIA</td><td>1</td><td>0</td><td>BOLIVIA</td><td>0</td></tr>
<tr><td></td></tr>
<tr><td>CFP</td><td>DANIEL CASTELAO</td><td>ESTADÍA PROFESORES</td><td>ESTADÍA EN EMPRESA</td><td>1</td><td>0</td><td>BOLIVIA</td><td>0</td></tr>
<tr><td></td></tr>
<tr><td>CFP</td><td>DANIEL CASTELAO</td><td>ESTADÍA PROFESORES</td><td>ESTADÍA EN EMPRESAS</td><td>1</td><td>0</td><td>BOLIVIA</td><td>0</td></tr>
<tr><td></td></tr></tbody></table>

