---
date: '2014-04-04'
id: CA04-110314-0003
page: 15099
number: 66
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 6 de marzo de 2014, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Chantada (expediente IN407A 2013/5-2, 8088 AT).
range: Resolución
url: >-
  https://www.xunta.gal/dog/Publicados/2014/20140404/AnuncioCA04-110314-0003_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Sociedade Galega do Medio Ambiente, S.A.</p>
    <p>Domicilio social: lugar de Morzós, 10, baixo, As Encrobas, Cerceda.</p>
    <p>Denominación: CT de abonado de 100 kVA, 20.000/400-230 V e LMTS a 20 kV, sitos en PI de Chantada, s/n.</p>
    <p>Situación: concello de Chantada.</p>
    <p>Características técnicas: </p>
    <p>LMTS con orixe nunha cela de liña do CT existente propiedade de Fenosa situado no PI Os Acivros e final no CT proxectado, cunha lonxitude de 525 metros de condutor tipo RHZ1-95.</p>
    <p>CT en edificio non prefabricado, no cal se instala unha cela de seccionamento, unha de protección e unha de medida cunha potencia proxectada de 100 kVA e unha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e en relación coa aplicación desas normas no presente caso, cómpre ter en conta a disposición transitoria segunda da Lei 24/2013, do 26 de decembro, do sector eléctrico.</p>
    <p>Por razón do que antecede e en virtude das competencias que ten atribuídas, esta xefatura territorial resolve:</p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 6 de marzo de 2014</p>
    <footer><p>P.S.L. (Decreto 110/2013, do 4 de xullo)<br>Mª A. Belén Miragaya Sánchez<br>Xefa do Servizo de Enerxía e Minas</p></footer>

