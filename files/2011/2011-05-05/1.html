---
date: '2011-05-05'
page: 7746
number: 87
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 14 de abril de 2011, da Secretaría Xeral para o Deporte, pola
  que se procede ao recoñecemento da modalidade deportiva de Orientación no
  ámbito da Comunidade Autónoma de Galicia.
range: Resolución
---
<p>Vista a solicitude presentada en data do 4 de abril de 2011 por Alberto Arufe Varela, presidente da <em>Asociación Galega de Clubes de Orientación</em>, inscrita co n.º 5242 no Rexistro de Asociacións Deportivas e Deportistas de Galicia.</p>
    <p>Vista a existencia da correspondente Federación Internacional de Orientación (IOF) recoñecida polo Comité Olímpico Internacional no ano 1977.</p>
    <p>Vista a existencia da Federación Española de Orientación (FEDO) recoñecida polo Consello Superior de Deportes no ano 2003, o que supuxo o recoñecemento implícito da modalidade deportiva da Orientación por parte do Consello Superior de Deportes, recoñecemento que xa supuxo o exame das condicións, criterios e parámetros técnico-deportivos necesarios para que a citada actividade poida obter o status de modalidade deportiva.</p>
    <p>Visto que a orientación non aparece incardinada como especialidade en ningunha federación deportiva galega.</p>
    <p>Vista a implantación real da modalidade deportiva en Galicia, cun elevado número de practicantes na nosa comunidade.</p>
    <p>Visto o artigo 10 da Lei 11/1997, xeral do deporte de Galicia, que establece: «Será tamén competencia exclusiva da Administración autonómica o recoñecemento de modalidades deportivas».</p>
    <h2>RESOLVO:</h2>
    <p>Primeiro. Recoñecer como modalidade deportiva en Galicia a Orientación e autorizar a inscrición da citada modalidade no Rexistro de Asociacións Deportivas e Deportistas de Galicia da Xunta de Galicia.</p>
    <p>Segunda. Ordenar a publicación desta resolución no <em>Diario Oficial de Galicia </em>para xeral coñecemento de todos os interesados.</p>
    <p>A presente resolución esgota a vía administrativa podendo interpoñer contra ela recurso potestativo de reposición ante o mesmo órgano que a ditou no prazo dun mes ou interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da publicación desta no <em>Diario Oficial de Galicia</em> (artigos 116 e 117 da Lei 4/1999, do 6 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común).</p>
    <p>Santiago de Compostela, 14 de abril de 2011.</p>
    <footer><p>José Ramón Lete Lasa<br>Secretario xeral para o Deporte</p></footer>

