---
date: '2011-12-27'
id: CA04-160911-6412
page: 38380
number: 246
agency: Consellería de Economía e Industria
section: VI. Anuncios. a) Administración autonómica.
title: >-
  ACORDO do 15 de setembro de 2011, da Xefatura Territorial de Pontevedra, polo
  que se somete a información pública o proxecto da planta de coxeración de
  Indusal Rías Baixas, S.A., situada no polígono industrial das Gándaras,
  parcela 88, concello do Porriño, para a súa autorización administrativa
  (expediente IN407A 2011/174-4).
range: Acordo
url: >-
  https://www.xunta.gal/dog/Publicados/2011/20111227/AnuncioCA04-160911-6412_gl.html
---
<p>En cumprimento do disposto na Lei 54/1997, do 27 de novembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, e no Real decreto 661/2007, do 25 de maio, polo que se regula a actividade de produción de enerxía eléctrica en réxime especial, sométese a información pública para autorización administrativa o anteproxecto da planta de coxeración que se cita:</p>
    <p>Título: Planta de Coxeración.</p>
    <p>Situación: polígono industrial das Gándaras, parcela 88.</p>
    <p>Concello: O Porriño (Pontevedra).</p>
    <p>Solicitante: Indusal Rías Baixas, S.A.</p>
    <p>Domicilio social: polígono industrial das Gándaras, parcela 88, 36475 O Porriño.</p>
    <p>Orzamento das instalacións: 402.636,30 euros.</p>
    <p>Descrición das instalacións:</p>
    <p>• Un contedor de coxeración:</p>
    <p>– Motor.</p>
    <p>– Alternador.</p>
    <p>– Sistema de potencia e control da instalación</p>
    <p>– Sistema de recuperación e refrixeración da calor do motor.</p>
    <p>– Instalacións auxiliares.</p>
    <p>• Caldeira de recuperación de gases.</p>
    <p>• Instalación de circuíto completo para a refrixeración de camisas e aproveitamento de auga. Entre os elementos máis importantes está un intercambiador de calor de placas para a refrixeración da auga de camisas e un aerorrefrixerador.</p>
    <p>• Sistema de control de potencia, protección e sincronismo coa rede.</p>
    <p>• Un centro de transformación de 630 kVA con relación de transformación 400 V/15 kV e instalación das celas de protección e demais equipamentos eléctricos de medida.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no edificio administrativo, avenida Fernández Ladreda 43-5.ª planta de Pontevedra, no prazo de vinte días, a partir da última publicación deste anuncio.</p>
    <p>Pontevedra, 15 de setembro de 2011.</p>
    <footer><p>Ignacio Rial Santomé<br>Xefe territorial de Pontevedra</p></footer>

