---
date: '2011-12-27'
id: G0003-141211-9788
page: 38365
number: 246
agency: Servizo Galego de Saúde
section: IV. Oposicións e concursos.
title: >-
  ANUNCIO do 29 de novembro de 2011, da Dirección Xerencia do Hospital Lucus
  Augusti de Lugo, polo que se publica a resolución da mesma data pola que se
  convocan, para provisión polo procedemento de concurso de méritos, sete (7)
  prazas de supervisor/a de Unidade.
range: Anuncio
url: >-
  https://www.xunta.gal/dog/Publicados/2011/20111227/AnuncioG0003-141211-9788_gl.html
---
<p>De conformidade co establecido no Decreto 206/2005, do 22 de xullo (DOG número 145, do 29 de xullo), de provisión de prazas de persoal estatutario do Servizo Galego de Saúde, e en uso das atribucións conferidas no artigo 3 da Orde do 24 de maio de 2006 (DOG número 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no artigo 5.1.º j) da Orde do 8 de maio de 2006 (DOG número 99, do 25 de maio) sobre delegación de competencias en órganos centrais e periféricos do Servizo Galego de Saúde,</p>
    <p class="dog-centrado-sin-cursiva-c-a">RESOLVO:</p>
    <p>Primeiro. Proceder o anuncio de convocatoria polo procedemento de concurso de méritos e defensa pública dun proxecto de desenvolvemento das función do posto, dos seguintes sete (7) postos de supervisor/a de Unidade do Hospital Lucus Augusti.</p>
    <p>– 1 supervisor/a de Unidade de Recursos Materiais.</p>
    <p>– 1 supervisor/a de Unidade de Hospitalización Cirúrxica.</p>
    <p>– 1 supervisor/a de Unidade de Críticos.</p>
    <p>– 1 supervisor/a de Unidade de Técnicas Especiais.</p>
    <p>– 1 supervisor/a de Unidade de Quirófano.</p>
    <p>– 1 supervisor/a de Unidade de Hospitalización de Obstetricia.</p>
    <p>– 1 supervisor/a de Unidade de Hospitalización.</p>
    <p>Segundo. As solicitudes para participar nesta convocatoria deberán dirixirse ao director xerente do Hospital Lucus Augusti de Lugo e poderán presentarse no rexistro deste así como en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de trinta días naturais, contados desde o seguinte ao da data da publicación do anuncio desta convocatoria no Diario Oficial de Galicia.</p>
    <p>Terceiro. A mencionada convocatoria estará exposta nos taboleiros de anuncios do Hospital Lucus Augusti de Lugo así como na páxina web do Servizo Galego de Saúde (www.sergas.es).</p>
    <p>Lugo, 29 de novembro de 2011.</p>
    <footer><p>Francisco José Vilanova Fraga<br>Director xerente do Hospital Lucus Augusti de Lugo</p></footer>

