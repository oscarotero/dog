---
date: '2011-02-23'
page: 2
number: 37
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 16 de febreiro de 2011 pola que se incorporan catro novos
  procedementos ao Rexistro Telemático da Xunta de Galicia, regulado polo
  Decreto 164/2005, do 16 de xuño.
range: Orde
---
<p>O Decreto 164/2005, do 16 de xuño, crea o Rexistro Telemático da Xunta de Galicia, que permite a presentación por vía telemática de solicitudes, escritos e comunicacións. Esta orde inclúe no anexo VII do Decreto 164/2005, do 16 de xuño, un novo procedemento, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2º.2 e a disposición adicional primeira b) e derradeira primeira do Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, créase o Rexistro Telemático da Xunta de Galicia e regúlase a atención ao cidadán,</p>
<p>DISPOÑO:</p>
<p>Artigo único.</p>
<p>Primeiro.-Inclúense no anexo VII do Decreto 164/2005, do 16 de xuño, procedementos para os que está habilitado o Rexistro Telemático da Xunta de Galicia, e quedan pois, habilitados cos efectos previstos no seu artigo 5º.1, os seguintes procedementos:</p>
<p>IN609U. Rexistro de empresas recargadoras de botellas de equipamentos respiratorios autónomos. Declaración responsable.</p>
<p>IN609V. Rexistro de empresas inspectoras de botellas de equipamentos respiratorios autónomos. Declaración responsable.</p>
<p>IN609W. Rexistro de empresas fabricantes de pés de encravamento ou calquera outro elemento estrutural dun guindastre torre. Declaración responsable.</p>
<p>IN609X. Rexistro de empresas recargadoras de gases. Declaración responsable.</p>
<p>Segundo.-O procedemento para a tramitación electrónica estará dispoñible no enderezo:</p>
<p><a href="http://www.xunta.es/presentacion-electronica-da-xunta-de-galicia">http://www.xunta.es/presentacion-electronica-da-xunta-de-galicia</a></p>
<p>Disposición derradeira</p>
<p>Única.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de febreiro de 2011.</p>
<p>Alfonso Rueda Valenzuela</p>
<p>Conselleiro de Presidencia, Administracións</p>
<p>Públicas e Xustiza</p>

