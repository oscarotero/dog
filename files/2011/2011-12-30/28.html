---
date: '2011-12-30'
id: C3H1-161211-9940
page: 41030
number: 249
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 1 de decembro de 2011, da Xefatura Territorial de Lugo, pola que
  se lles notifica a diversos interesados a aprobación do acordo de
  concentración parcelaria da zona de San Xiao de Mos (Castro de Rei, Lugo).
range: Resolución
url: >-
  https://www.xunta.gal/dog/Publicados/2011/20111230/AnuncioC3H1-161211-9940_gl.html
---
<p>De conformidade co disposto nos artigos 59.2.º e 59.5.º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselles ás persoas da relación adxunta que o 5 de setembro de 2011 a Dirección Xeral de Desenvolvemento Rural ditou resolución pola que se aprobou o acordo de concentración parcelaria da zona de San Xiao de Mos (Castro de Rei-Lugo), que está á disposición dos interesados no Servizo de Infraestruturas Agrarias de Lugo (sito na rolda da Muralla 70, 1.º baixo), de conformidade co disposto no artigo 36 da Lei 10/1985, de concentración parcelaria para Galicia, modificada pola Lei 12/2001, do 10 de setembro, ao non ser posible a súa notificación a través do servizo de Correos. </p>
    <p>No referido acordo figura a correspondente ficha de atribucións cos predios de substitución adxudicados ao propietario.</p>
    <p>Para o caso de que se tivesen formulados alegacións en relación co proxecto, o resultado destas sería o que se deriva da ficha de atribucións.</p>
    <p>Contra o devandito acordo, que non é definitivo en vía administrativa, os interesados da relación adxunta poderán interpoñer recurso de alzada ante o conselleiro do Medio Rural no prazo de 30 días naturais contados a partir do día seguinte ao da súa publicación no <em>Diario Oficial de Galicia</em>.</p>
    <p>Lugo, 1 de decembro de 2011.</p>
    <footer><p>Ramón Carballo Páez<br>Xefe territorial de Lugo</p></footer>
    <h2>anexo</h2>
    <table>
     <tbody>
      <tr>
       <td>N.º propietario</td>
       <td>Nome</td>
      </tr>
      <tr>
       <td>125</td>
       <td>Francisco Javier López Fernández</td>
      </tr>
      <tr>
       <td>152</td>
       <td>Jesús Meilán Gallego</td>
      </tr>
     </tbody>
    </table>

