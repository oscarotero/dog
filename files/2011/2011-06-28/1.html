---
date: '2011-06-28'
id: C3F1-210611-3431
page: 17077
number: 123
agency: Consellería de Educación e Ordenación Universitaria
section: I. Disposicións xerais.
title: >-
  RESOLUCIÓN do 17 de xuño de 2011, da Dirección Xeral de Educación, Formación
  Profesional e Innovación Educativa, pola que se establece o perfil do programa
  de cualificación profesional inicial de cortinaxe e complementos de
  decoración.
range: Resolución
url: >-
  https://www.xunta.gal/dog/Publicados/2011/20110628/AnuncioC3F1-210611-3431_gl.html
---
<p>O Real decreto 295/2004, do 20 de febreiro, estableceu, entre outras, a cualificación profesional de nivel 1 de cortinaxe e complementos de decoración, pertencente á familia profesional de téxtil, confección e pel, así como os módulos formativos asociados ás unidades de competencia de que se compón.</p>
    <p>O Decreto 114/2010, do 1 de xullo, polo que se establece a ordenación xeral da formación profesional do sistema educativo de Galicia, recolle na súa disposición adicional terceira que os módulos específicos asociados a unidades de competencia de cualificacións profesionais de nivel 1 incluídos nos programas de cualificación profesional inicial desenvolven a competencia do perfil profesional e formarán parte da formación profesional do sistema educativo, e determina que a consellería con competencias en materia de educación establecerá o currículo dos módulos específicos dos respectivos perfís profesionais conforme o tecido produtivo de Galicia.</p>
    <p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Educación, Formación Profesional e Innovación Educativa, e que deberán tomar como referencia os módulos formativos asociados ás unidades de competencia que inclúa o perfil.</p>
    <p>Na súa virtude, esta dirección xeral,.</p>
    <h2>RESOLVE:</h2>
    <p>Primeiro. <em>Obxecto.</em></p>
    <p>Esta resolución ten por obxecto o establecemento do perfil profesional do programa de cualificación profesional inicial de cortinaxe e complementos de decoración en Galicia.</p>
    <p>Segundo. <em>Identificación.</em></p>
    <p>O programa de cualificación profesional inicial de cortinaxe e complementos de decoración queda identificado polos seguintes elementos:</p>
    <p>– Denominación: cortinaxe e complementos de decoración.</p>
    <p>– Nivel: programa de cualificación profesional inicial.</p>
    <p>– Duración: 580 horas.</p>
    <p>– Familia profesional: téxtil, confección e pel.</p>
    <p>Terceiro. <em>Competencia xeral.</em></p>
    <p>Cortar, preparar, ensamblar e acabar cortinaxes e complementos de decoración, aplicando as técnicas e os procedementos requiridos en cada proceso, logrando artigos coa calidade requirida en condicións de seguridade.</p>
    <p>Cuarto. <em>Competencias profesionais, persoais e sociais.</em></p>
    <p>As competencias profesionais, persoais e sociais deste programa de cualificación profesional inicial son as que se relacionan a continuación:</p>
    <p>a) Interpretar ordes de selección de materiais téxtiles para procesos de confección, segundo a súa orixe e as súas características.</p>
    <p>b) Recoñecer produtos pola súa presentación e a súa etiquetaxe, para a súa aplicación en confección.</p>
    <p>c) Identificar e seleccionar tecidos ou laminares segundo a ficha técnica, en función dos condicionantes propios do material, da cantidade necesaria e do artigo que se vaia confeccionar.</p>
    <p>d) Recoñecer materiais e complementos para incorporar ao proceso de confección.</p>
    <p>e) Interpretar a orde de confección dos artigos e a proposta de confección de artigos soltos, co fin de organizar o traballo nos procesos de confección.</p>
    <p>f) Realizar a preparación, o axuste e o reaxuste das máquinas e os equipamentos, así como o mantemento de primeiro nivel, segundo a orde de confección e os tipos de materiais implicados no proceso de confección.</p>
    <p>g) Marcar e cortar as pezas e os accesorios necesarios, tendo en conta as características dos materiais e con criterios de óptimo aproveitamento.</p>
    <p>h) Preparar os materiais e ensamblalos por cosedura ou outra técnica de unión, e incorporar pezas e accesorios para obter artigos conformados, coa calidade prevista.</p>
    <p>i) Actuar segundo as normas de seguridade e saúde que afecten o seu posto de traballo e o proceso de confección.</p>
    <p>j) Realizar e controlar as operacións de acabamento para lles conferir aos artigos as características e o aspecto de presentación final.</p>
    <p>k) Comunicarse eficazmente coas persoas adecuadas en cada momento, respectando as canles establecidas na organización.</p>
    <p>l) Manter hábitos de orde, puntualidade, responsabilidade e pulcritude ao longo da actividade.</p>
    <p>m) Demostrar as actitudes de cortesía, respecto e discreción requiridas na atención á clientela.</p>
    <p>n) Actuar con confianza na propia capacidade profesional e prestar atención ás innovacións que se produzan dentro do sector e que poidan fomentar o propio desenvolvemento profesional.</p>
    <p>Quinto.<em> Relación de cualificacións e unidades de competencia do Catálogo nacional das cualificacións profesionais incluídas no perfil profesional.</em></p>
    <p>Cualificacións profesionais completas incluídas no perfil:</p>
    <p>Cortinaxe e complementos de decoración, TCP064_1 (Real decreto 295/2004, do 20 de febreiro), que abrangue as seguintes unidades de competencia:</p>
    <p>– UC0177_1: seleccionar materiais e produtos para procesos de confección.</p>
    <p>– UC0178_1: realizar o corte, a preparación, a ensamblaxe e o acabamento de cortinas e estores.</p>
    <p>– UC0179_1: realizar o corte, a preparación, a ensamblaxe e o acabamento de coxíns, fundas e accesorios.</p>
    <p>Sexto. <em>Contorno profesional.</em></p>
    <p>1. Ámbito profesional: mediana ou pequena empresa, ou obradoiro artesán, de xeito autónomo ou por conta allea, dedicados á fabricación de cortinas e complementos de decoración.</p>
    <p>2. Sectores produtivos: localízase en empresas dedicadas á moblaxe e a decoración de interiores e exteriores.</p>
    <p>3. Ocupacións e postos de traballo máis salientables.</p>
    <p>– Tapiceiro/a de mobles.</p>
    <p>– Cosedor/ora á man ou a máquina doméstica, en xeral.</p>
    <p>– Bordador/ora á man.</p>
    <p>– Operador/ora de máquinas industriais de coser e bordar, en xeral.</p>
    <p>Sétimo. <em>Módulos específicos.</em></p>
    <p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
    <p>2. Son os que se relacionan a continuación:</p>
    <p>– ME0132: Iniciación en materiais, produtos e procesos téxtiles.</p>
    <p>– ME0133: Técnicas de confección de cortinas e estores.</p>
    <p>– ME0134: Técnicas de confección de coxíns, fundas e accesorios.</p>
    <p>– ME0135: Formación en centros de traballo.</p>
    <p>Oitavo. <em>Espazos e equipamentos.</em></p>
    <p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
    <p>2. Os espazos formativos establecidos poden ser ocupados por diferentes grupos de alumnado.</p>
    <p>3. Non cómpre que os espazos formativos identificados se diferencien mediante pechamentos.</p>
    <p>Noveno. <em>Profesorado e persoas formadoras.</em></p>
    <p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
    <p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
    <p>3. O perfil das persoas formadoras que impartan os módulos específicos en ámbitos produtivos establécese no anexo IV desta resolución.</p>
    <p>Décimo. <em>Relación de módulos específicos coas unidades de competencia do Catálogo nacional de cualificacións profesionais que inclúe o programa.</em></p>
    <p>A relación dos módulos específicos coas unidades de competencia do Catálogo nacional de cualificacións profesionais que inclúe o programa é a que figura na táboa que se inclúe como anexo V desta resolución.</p>
    <p>Décimo primeiro. <em>Distribución horaria dos módulos específicos.</em></p>
    <p>A distribución horaria dos módulos específicos cursados en ámbitos non produtivos especifícase no anexo VI desta resolución.</p>
    <p>Disposición derradeira. <em>Entrada en vigor.</em></p>
    <p>Esta resolución entrará en vigor a partir do día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 17 de xuño de 2011.</p>
    <footer><p>José Luis Mira Lema<br>Director xeral de Educación, Formación Profesional e Innovación Educativa</p></footer>
    <p>1. ANEXO I: módulos específicos.</p>
    <p>1.1. Módulo específico: iniciación en materiais, produtos e procesos téxtiles.</p>
    <p>• Código: ME0132.</p>
    <p>• Duración: 70 horas.</p>
    <p>1.1.1. Resultados de aprendizaxe e criterios de avaliación.</p>
    <p>• RA1. Distingue por procedementos sinxelos as fibras, os fíos e os tecidos, para os recoñecer.</p>
    <p>– CA1.1. Identificáronse as materias e os produtos téxtiles segundo as súas orixes.</p>
    <p>– CA1.2. Describíronse as características e as propiedades das materias e dos produtos téxtiles.</p>
    <p>– CA1.3. A partir de mostras de fibras, fíos e tecidos, fixéronse ensaios de carácter visual e táctil, indicando o que poida ser e o que non é.</p>
    <p>– CA1.4. Recoñecéronse as materias téxtiles polo seu comportamento en ensaios de combustión á chama: xeito de arder, olor despedido, se engurra ou funde, e residuo ou cinza que produce.</p>
    <p>• RA2. Identifica as propiedades dos produtos téxtiles (fíos, tecidos ou teas non tecidas) en relación cos procesos de fabricación.</p>
    <p>– CA2.1. Describíronse os procesos básicos de produción de fíos, tecidos e teas non tecidas, e comparáronse os produtos de entrada e saída.</p>
    <p>– CA2.2. Observáronse mostras de fíos e comprobouse o tipo de torsión e/ou retorsión que teñen os cabos ou as fibras, segundo as súas características e as súas propiedades.</p>
    <p>– CA2.3. A partir de mostras de tecidos, desteceuse e deduciuse a estrutura do tecido, segundo as súas características e as súas propiedades.</p>
    <p>– CA2.4. Observáronse mostras de teas non tecidos e indicáronse as súas características e as súas propiedades.</p>
    <p>– CA2.5. Recoñecéronse os defectos máis comúns nos produtos téxtiles, en mostras e/ou imaxes fotográficas, debidos a fallos de fabricación.</p>
    <p>• RA3. Relaciona os tratamentos (branqueamento, tinguidura e aprestos) que cumpra realizarlles ás materias primas para lles conferir unhas determinadas características.</p>
    <p>– CA3.1. Describíronse as características e as propiedades que lles transmiten os tratamentos máis salientables ás materias téxtiles a partir da observación e a análise de mostras.</p>
    <p>– CA3.2. Identificáronse as operacións básicas sobre esquemas de procesos de ennobrecemento.</p>
    <p>– CA3.3. Observáronse mostras de fíos, tecidos e teas non tecidas, e deducíronse os tratamentos recibidos segundo as súas características e as súas propiedades.</p>
    <p>– CA3.4. Recoñecéronse os defectos máis comúns nos produtos téxtiles en mostras, debidos a fallos de tratamentos de ennobrecemento.</p>
    <p>• RA4. Distingue as condicións básicas de presentación, conservación, manipulación e acondicionamento de materias téxtiles segundo as súas características e as súas propiedades.</p>
    <p>– CA4.1. Relacionáronse os tipos de presentación e embalaxe cos requisitos de almacenamento e transporte.</p>
    <p>– CA4.2. Identificáronse etiquetas normalizadas de contidos, manipulación e conservación de materiais téxtiles.</p>
    <p>– CA4.3. Identificáronse as condicións de conservación que debe ter un almacén para manter as materias téxtiles en bo estado (temperatura, humidade, luz e ventilación).</p>
    <p>1.1.2. Contidos básicos.</p>
    <p>Fibras naturais, artificiais e sintéticas:</p>
    <p>• Clasificación, características e propiedades das fibras.</p>
    <p>• Esquema básico dos procesos de obtención.</p>
    <p>Fíos:</p>
    <p>• Tipos.</p>
    <p>• Procedementos de identificación.</p>
    <p>• Esquema básico dos procesos de transformación.</p>
    <p>Tecidos:</p>
    <p>• Calada e punto.</p>
    <p>• Estrutura dos tecidos: esquema básico dos procesos de obtención.</p>
    <p>Tecidos non tecidos:</p>
    <p>• Esquema básico dos procesos de obtención.</p>
    <p>Tratamentos de ennobrecemento téxtil (acabamentos):</p>
    <p>• Esquema básico dos tratamentos.</p>
    <p>• Presentación comercial: identificación, manipulación e conservación.</p>
    <p>1.1.3. Orientacións pedagóxicas.</p>
    <p>Este módulo específico contén a formación asociada á función de selección de materiais e produtos para procesos de confección.</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
    <p>– Interpretación de ordes de selección de materiais téxtiles segundo a súa orixe e as súas características.</p>
    <p>– Recoñecemento de produtos téxtiles pola súa presentación e a súa etiquetaxe, para a súa aplicación en confección.</p>
    <p>– Manipulación, preparación e movemento de materiais de xeito ordenado, aplicando normas de seguridade e saúde.</p>
    <p>– Identificación e selección de tecidos ou laminares segundo a ficha técnica utilizada nos procesos de confección.</p>
    <p>– Recoñecemento de materiais e complementos incorporados ao proceso de confección.</p>
    <p>1.2. Módulo específico: técnicas de confección de cortinas e estores.</p>
    <p>• Código: ME0133.</p>
    <p>• Duración: 140 horas.</p>
    <p>1.2.1. Resultados de aprendizaxe e criterios de avaliación.</p>
    <p>• RA1. Analiza procesos de confección de diferentes modelos de cortinas e estores.</p>
    <p>– CA1.1. Interpretouse a información técnica necesaria para coñecer os procesos de confección.</p>
    <p>– CA1.2. Describíronse as operacións do proceso en relación cos materiais que compoñen o produto, e coas máquinas e os equipamentos básicos que se empreguen.</p>
    <p>– CA1.3. Explicáronse as características de distintos modelos, con sentido estético e/ou funcional, e indicouse o espazo físico en que se poidan colgar.</p>
    <p>• RA2. Pon a punto as máquinas e os equipamentos básicos, segundo técnicas de corte, ensamblaxe ou acabamento, e de acordo coas exixencias dos materiais, para os deixar en situación operativa.</p>
    <p>– CA2.1. Interpretouse a información técnica e manual de máquinas referente ao funcionamento, a posta a punto e o mantemento de primeiro nivel.</p>
    <p>– CA2.2. Describíronse e clasificáronse as máquinas e os equipamentos segundo as súas prestacións no proceso de confección.</p>
    <p>– CA2.3. En caso práctico, preparáronse máquinas segundo a información dada e realizáronse operacións de montaxe e desmontaxe, lubricación e limpeza, regulación e axuste, utilizando os procedementos e as técnicas habituais, e cumprindo as normas de seguridade.</p>
    <p>• RA3. Prepara o tecido e os materiais para cortar por distintos procedementos, en función do artigo que cumpra obter, aplicando criterios de seguridade.</p>
    <p>– CA3.1. Describíronse os procedementos de preparación e corte de diversos materiais, controlando parámetros implicados, para evitar desviacións.</p>
    <p>– CA3.2. Seleccionouse o material de acordo co artigo que se vaia confeccionar e realizouse o estendemento seguindo o proceso máis axeitado en función dos seus condicionantes: sen pregamentos, aliñado, coa tensión necesaria, e co sentido do fío e a dirección adecuados.</p>
    <p>– CA3.3. Realizouse o trazado de patróns sobre o material por distintos procedementos, sinalando puntos de unión, acabamentos de ourelas e colocación de adornos ou fornituras, facilitando a ensamblaxe posterior.</p>
    <p>– CA3.4. Detectáronse anomalías ou defectos no material, valorouse a repercusión no proceso e no produto, e enumeráronse as medidas que cumpra tomar.</p>
    <p>– CA3.5. Realizáronse con habilidade e destreza as operacións de corte de xeito ordenado, con pulcritude, precisión e seguridade, aplicando as técnicas e os procedementos adecuados.</p>
    <p>– CA3.6. Verificouse a calidade dos compoñentes cortados de xeito rigoroso e eficaz, e corrixíronse as anomalías detectadas.</p>
    <p>• RA4. Realiza operacións de preparación e ensamblaxe, á man e/ou a máquina, de cortinas e/ou estores, segundo o modelo, aplicando criterios de seguridade.</p>
    <p>– CA4.1. Clasificáronse e describíronse os sistemas de ensamblaxe en función dos tipos de unión, os medios e os materiais que se vaian utilizar.</p>
    <p>– CA4.2. Realizáronse con habilidade, destreza e autonomía operacións de preparación para a ensamblaxe de acordo coa información técnica, concretando a secuencia de operacións e actuando con criterios estéticos e de seguridade.</p>
    <p>– CA4.3. Identificáronse e seleccionáronse os procedementos en función de determinados criterios de ensamblaxe e elementos de unión, como tipos de fío ou adhesivos.</p>
    <p>– CA4.4. Realizáronse con habilidade, destreza e autonomía operacións de ensamblaxe aplicando métodos e técnicas apropiados a cada tipo de unión (acabamento de ourelas, plisado, de pechamento, adorno, etc.), actuando con criterios estéticos e de seguridade, concretouse a secuencia de operacións.</p>
    <p>– CA4.5. Verificouse a calidade dos compoñentes ensamblados ou do artigo de xeito rigoroso e eficaz, e corrixíronse as anomalías detectadas.</p>
    <p>• RA5. Realiza os acabamentos adecuados para lles conferir ás cortinas e/ou aos estores a presentación e a calidade previstas.</p>
    <p>– CA5.1. Describíronse os procedementos de acabamentos de confección de diversos materiais, controlando os parámetros implicados para evitar desviacións.</p>
    <p>– CA5.2. Realizáronse operacións de acabamentos intermedios e finais con habilidade e destreza, de xeito metódico en función do artigo, con pulcritude, bo gusto e seguridade, polos procedementos e as técnicas habituais.</p>
    <p>– CA5.3. Reducíronse mediante pasada do ferro as anomalías detectadas (relevos, brillos, fíos sobrantes ou engurras) en función da forma do artigo.</p>
    <p>– CA5.4. Corrixíronse as anomalías ou os defectos de acabamento arranxables baixo a súa responsabilidade, e comunicáronse os importantes con rapidez á persoa inmediatamente responsable.</p>
    <p>– CA5.5. Cubriuse a documentación xerada de xeito claro, concreto e conciso.</p>
    <p>1.2.2. Contidos básicos.</p>
    <p>Proceso produtivo:</p>
    <p>• Corte dos materiais.</p>
    <p>• Ensamblaxe e acabamento.</p>
    <p>• Máquinas e ferramentas.</p>
    <p>Materiais máis empregados en confección de cortinas e estores:</p>
    <p>• Tecidos para cortinas, galerías, estores, etc.</p>
    <p>• Fornituras e avíos: orla, entremedio, fita, biés, cordón, pasamanaría, etc.</p>
    <p>• Accesorios e/ou compoñentes prefabricados.</p>
    <p>Ventás ou espazos para cubrir:</p>
    <p>• Tipos e características.</p>
    <p>• Sistemas de fixación e soportes: barra, raíl, gancho, espiral, etc.</p>
    <p>• Cortinas: tipos e características.</p>
    <p>• Cabezas de cortinas: tipos e características.</p>
    <p>• Cintas para cabezas: tipos e características.</p>
    <p>• Relación entre cortina e ventá: formas e estilo.</p>
    <p>• Remates de cortinas: galería, bandó, grilanda, caída, abrazadeira, bordo, lazo e escarapela.</p>
    <p>• Estores: tipos e características.</p>
    <p>• Relación entre estores e ventás: formas e estilo.</p>
    <p>• Dosel: tipos e características.</p>
    <p>• Cortinas e doseleira: tipos e características.</p>
    <p>• Deseño e esbozo do modelo.</p>
    <p>• Fichas técnicas.</p>
    <p>• Xogo de patróns para algún artigo.</p>
    <p>Mantemento de primeiro nivel de máquinas, utensilios e accesorios:</p>
    <p>• Criterios e condicións de seguridade nos procedementos de corte, ensamblaxe e acabamento de confección.</p>
    <p>1.2.3. Orientacións pedagóxicas.</p>
    <p>Este módulo específico contén a formación asociada á función de realización do corte, a preparación, a ensamblaxe e o acabamento de cortinas e de estores.</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
    <p>– Interpretación da orde de confección dos artigos, co fin de organizar o traballo.</p>
    <p>– Realización da preparación, o axuste e o reaxuste das máquinas e dos equipamentos, e o seu mantemento de primeiro nivel.</p>
    <p>– Marcación e corte das pezas e dos accesorios necesarios, tendo en conta as características dos materiais con criterios de óptimo aproveitamento.</p>
    <p>– Formalización da documentación xerada de xeito claro, concreto e preciso.</p>
    <p>– Preparación dos materiais e ensamblaxe das pezas e dos accesorios, por cosedura ou outra técnica de unión, para a obtención do artigo, cos criterios de calidade establecidos.</p>
    <p>– Realización e control das operacións de acabamento para lles conferir aos artigos as características e o aspecto de presentación final.</p>
    <p>– Actuación segundo as normas de seguridade e saúde que afecten o posto de traballo e o proceso de corte, preparación, ensamblaxe e acabamento de cortinas e de estores.</p>
    <p>1.3. Módulo específico: técnicas de confección de coxíns, fundas e accesorios.</p>
    <p>• Código: ME0134.</p>
    <p>• Duración: 210 horas.</p>
    <p>1.3.1. Resultados de aprendizaxe e criterios de avaliación.</p>
    <p>• RA1. Analiza procesos de confección de diversos modelos de coxíns, fundas e accesorios.</p>
    <p>– CA1.1. Interpretouse a información técnica necesaria para coñecer os procesos de confección.</p>
    <p>– CA1.2. Describíronse as operacións do proceso en relación cos materiais que compoñen o produto, e coas máquinas e os equipamentos básicos que se empregan.</p>
    <p>– CA1.3. Explicáronse polas características dos modelos, con sentido estético e/ou funcional, e indicouse o espazo físico que poidan decorar.</p>
    <p>• RA2. Pon a punto as máquinas e os equipamentos básicos segundo técnicas de corte, ensamblaxe ou acabamento, e de acordo coas exixencias dos materiais, para os deixar en situación operativa.</p>
    <p>– CA2.1. Interpretouse a información técnica e os manuais de máquinas relativos ao funcionamento, a posta a punto e o mantemento de primeiro nivel.</p>
    <p>– CA2.2. Describíronse e clasificáronse as máquinas e os equipamentos segundo as súas prestacións no proceso de confección.</p>
    <p>– CA2.3. En caso práctico, preparáronse máquinas segundo a información dada e realizáronse operacións de montaxe e desmontaxe, lubricación e limpeza, regulación e axuste, utilizando os procedementos e as técnicas habituais, cumprindo as normas de seguridade.</p>
    <p>• RA3. Prepara o tecido e os materiais para cortar por distintos procedementos, en función do coxín ou da funda que cumpra obter, cumprindo as normas de seguridade.</p>
    <p>– CA3.1. Describíronse os procedementos de preparación e corte de diversos materiais, controlando os parámetros implicados para evitar desviacións.</p>
    <p>– CA3.2. Seleccionouse o material con base no artigo que cumpra confeccionar e realizouse o estendemento seguindo o proceso máis adecuado en función das condicionantes deste: sen pregamentos, aliñado, coa tensión e o sentido do fío necesarios, e coa dirección adecuada.</p>
    <p>– CA3.3. Realizouse o trazado de patróns sobre o material por diversos procedementos, sinalando puntos de unión, acabamentos de ourelas e locacalizacións de adornos ou fornituras, facilitando a ensamblaxe posterior.</p>
    <p>– CA3.4. Detectáronse anomalías ou defectos no material, valorouse a repercusión no proceso e no produto, e enumeráronse as medidas que cumpra tomar.</p>
    <p>– CA3.5. Realizáronse con habilidade e destreza as operacións de corte, de xeito ordenado, con pulcritude, precisión e seguridade, aplicando as técnicas e os procedementos adecuados, cumprindo as normas de seguridade.</p>
    <p>– CA3.6. Verificouse a calidade dos compoñentes cortados de xeito rigoroso e eficaz, e corrixíronse as anomalías detectadas.</p>
    <p>• RA4. Realiza operacións de preparación e ensamblaxe, á man e/ou a máquina, de diversos artigos, segundo o modelo e cumprindo as normas de seguridade.</p>
    <p>– CA4.1. Clasificáronse e describíronse os sistemas de ensamblaxe en función dos tipos de unión, os medios e os materiais que se vaian utilizar.</p>
    <p>– CA4.2. Realizáronse con habilidade, destreza e autonomía operacións de preparación para a ensamblaxe de acordo coa información técnica, actuando con criterios estéticos e de seguridade, e concretouse a secuencia de operacións.</p>
    <p>– CA4.3. Identificáronse e seleccionáronse procedementos en función de determinados criterios de ensamblaxe e elementos de unión, como tipos de fío ou adhesivos.</p>
    <p>– CA4.4. Realizáronse con habilidade, destreza e autonomía operacións de ensamblaxe aplicando métodos e técnicas apropiados a cada tipo de unión (acabamento de ourelas, plisado, de pechamento, adorno, etc.), actuando con criterios estéticos e de seguridade, e concretouse a secuencia de operacións.</p>
    <p>– CA4.5. Verificouse a calidade dos compoñentes ensamblados ou do artigo de xeito rigoroso e eficaz, e corrixíronse as anomalías detectadas.</p>
    <p>• RA5. Realiza os acabamentos adecuados cumprindo as normas de seguridade, para lles conferir a coxíns, fundas e accesorios a presentación e a calidade previstas.</p>
    <p>– CA5.1. Describíronse os procedementos de acabamentos de confección de distintos materiais, controlando parámetros implicados para evitar desviacións.</p>
    <p>– CA5.2. Realizáronse operacións de acabamentos intermedios e finais, con habilidade e destreza, de xeito metódico, en función do artigo, con pulcritude, bo gusto e seguridade, polos procedementos e as técnicas habituais.</p>
    <p>– CA5.3. Reducíronse por medio da pasada do ferro as anomalías detectadas (relevos, brillos, fíos sobrantes ou engurras), en función da forma do artigo.</p>
    <p>– CA5.4. Corrixíronse as anomalías ou os defectos arranxables mediante o acabamento, baixo a súa responsabilidade, e comunicáronse os importantes con rapidez á persoa responsable.</p>
    <p>– CA5.5. Cubriuse a documentación xerada de xeito claro, concreto e preciso.</p>
    <p>1.3.2. Contidos básicos.</p>
    <p>Proceso produtivo:</p>
    <p>• Corte de materiais.</p>
    <p>• Ensamblaxe e acabamento.</p>
    <p>• Máquinas e ferramentas.</p>
    <p>Tecidos máis empregados en coxíns, fundas, colchas, edredóns, etc.:</p>
    <p>• Fornituras e avíos: orla, entremedio, fita, biés, cordón, pasamanaría, etc.</p>
    <p>• Accesorios e/ou compoñentes prefabricados.</p>
    <p>• Complementos: volante, táboa, reberete, vivo, xareta, bispel, patchwork e outros remates.</p>
    <p>• Recheos: guata, moletón, crina vexetal, pluma, algodón, etc.</p>
    <p>Coxíns:</p>
    <p>• Formas, estilo e características.</p>
    <p>Colchas:</p>
    <p>• Tipos e características.</p>
    <p>• Relación entre a colcha e a cama.</p>
    <p>• Formas e estilo.</p>
    <p>Edredóns:</p>
    <p>• Tipos e características.</p>
    <p>• Relación entre o edredón e a cama.</p>
    <p>• Formas e estilo.</p>
    <p>Cobrecanapés:</p>
    <p>• Tipos e características.</p>
    <p>• Relación entre o cubrecanapé e o canapé.</p>
    <p>• Formas e estilo.</p>
    <p>Faldróns:</p>
    <p>• Tipos e características.</p>
    <p>• Relación entre o faldrón e a mesa.</p>
    <p>• Formas e estilo.</p>
    <p>Fundas:</p>
    <p>• Tipos e características.</p>
    <p>• Cadeiras: tipos e características.</p>
    <p>• Relación entre a cadeira e a funda: formas e estilo.</p>
    <p>• Sofás e cadeiras de brazos: tipos e características.</p>
    <p>• Relación entre asento, respaldo e repousabrazos.</p>
    <p>• Formas e estilo.</p>
    <p>• Deseño e esbozo do modelo.</p>
    <p>• Fichas técnicas.</p>
    <p>• Xogo de patróns do artigo.</p>
    <p>Equipamentos, ferramentas, utensilios e accesorios:</p>
    <p>• Mantemento.</p>
    <p>• Medios de protección e seguridade persoal necesarios para o manexo de equipamentos e ferramentas.</p>
    <p>• Criterios e condicións de seguridade nos procedementos de corte, ensamblaxe e acabamento de confección.</p>
    <p>1.3.3. Orientacións pedagóxicas.</p>
    <p>Este módulo específico contén a formación asociada á función de realización de corte, preparación, ensamblaxe e acabamento de coxíns, fundas e accesorios.</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
    <p>– Interpretación da proposta de confección de artigos soltos.</p>
    <p>– Realización da preparación, o axuste e o reaxuste das máquinas e dos equipamentos, e o mantemento de primeiro nivel.</p>
    <p>– Marcación e corte das pezas e dos accesorios necesarios, tendo en conta as características dos materiais, e con criterios de óptimo aproveitamento.</p>
    <p>– Formalización da documentación xerada de xeito claro, concreto e preciso.</p>
    <p>– Preparación dos materiais e ensamblaxe, por cosedura ou outra técnica de unión, así como incorporación de pezas e accesorios para a obtención de artigos conformados, cos criterios de calidade establecidos.</p>
    <p>– Actuación segundo as normas de seguridade e saúde da empresa que afecten o posto de traballo e o proceso de realización do corte, a preparación, a ensamblaxe e o acabamento de coxíns, fundas e accesorios.</p>
    <p>1.4. Módulo específico: formación en centros de traballo.</p>
    <p>• Código: ME0135.</p>
    <p>• Duración: 160 horas.</p>
    <p>1.4.1. Resultados de aprendizaxe e criterios de avaliación.</p>
    <p>• RA1. Recoñece a estrutura xerárquica da empresa e identifica as funcións asignadas a cada nivel en relación co desenvolvemento da actividade.</p>
    <p>– CA1.1. Identificouse a estrutura organizativa da empresa e as funcións de cada área.</p>
    <p>– CA1.2. Identificáronse os procedementos de traballo no desenvolvemento do proceso produtivo.</p>
    <p>– CA1.3. Relacionáronse as competencias dos recursos humanos co desenvolvemento da actividade produtiva.</p>
    <p>– CA1.4. Identificouse a importancia de cada elemento da rede no desenvolvemento da actividade da empresa.</p>
    <p>– CA1.5. Relacionáronse as vantaxes e os inconvenientes da estrutura da empresa fronte a outro tipo de organizacións empresariais.</p>
    <p>– CA1.6. Analizouse o tecido empresarial do sector en función da prestación que ofreza.</p>
    <p>– CA1.7. Recoñecéronse as empresas tipo, e indicouse a súa estrutura organizativa e as funcións de cada departamento.</p>
    <p>• RA2. Amosa hábitos éticos e laborais no desenvolvemento da súa actividade profesional, de acordo coas características da tarefa asignada e segundo os procedementos establecidos da empresa.</p>
    <p>– CA2.1. Recoñeceuse e xustificouse:</p>
    <p>– Disposición persoal e temporal que necesita o posto de traballo.</p>
    <p>– Actitudes persoais (puntualidade, empatía, etc.) e profesionais (orde, limpeza e seguridade necesarias para o posto de traballo, responsabilidade, etc.).</p>
    <p>– Requisitos actitudinais ante a prevención de riscos na actividade profesional e as medidas de protección persoal.</p>
    <p>– Requisitos actitudinais referidos á calidade na actividade profesional.</p>
    <p>– Actitudes relacionadas co propio equipo de traballo e coa estrutura xerárquica establecida na empresa.</p>
    <p>– CA2.2. Identificáronse as normas de prevención de riscos laborais que cumpra aplicar na actividade profesional e os aspectos fundamentais da Lei de prevención de riscos laborais.</p>
    <p>– CA2.3. Aplicáronse os equipamentos de protección individual segundo os riscos da actividade profesional e as normas da empresa.</p>
    <p>– CA2.4. Mantívose unha actitude clara de respecto polo ambiente nas actividades desenvolvidas e aplicáronse as normas internas e externas vinculadas.</p>
    <p>– CA2.5. Mantivéronse organizados, limpos e libres de obstáculos o posto de traballo e a área correspondente ao desenvolvemento da actividade.</p>
    <p>– CA2.6. Interpretáronse e cumpríronse as instrucións recibidas, e responsabilizouse do traballo asignado.</p>
    <p>– CA2.7. Estableceuse unha comunicación e unha relación eficaces coa persoa responsable en cada situación, e cos membros do seu equipo, e mantívose un trato fluído e correcto.</p>
    <p>– CA2.8. Valorouse a importancia da actividade propia e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
    <p>– CA2.9. Comprometeuse responsablemente na aplicación das normas e dos procedementos no desenvolvemento de calquera actividade ou tarefa.</p>
    <p>• RA3. Selecciona ordenadamente materiais e produtos para procesos de confección, seguindo as instrucións establecidas na empresa e aplicando as normas de seguridade e saúde.</p>
    <p>– CA3.1. Interpretáronse ordes de selección de materiais téxtiles para procesos de confección, segundo a súa orixe e as súas características, para procesos de confección.</p>
    <p>– CA3.2. Recoñecéronse produtos téxtiles pola súa presentación e a súa etiquetaxe, para a súa aplicación en confección.</p>
    <p>– CA3.3. Identificáronse e seleccionáronse tecidos ou laminares segundo a ficha técnica, de xeito ordenado e cumprindo normas de seguridade e saúde.</p>
    <p>– CA3.4. Recoñecéronse materiais e complementos para incorporar ao proceso de confección, de forma correcta e no momento adecuado segundo ficha técnica.</p>
    <p>• RA4. Realiza o corte, a preparación, a ensamblaxe e o acabamento de cortinas e stores tomando as medidas preventivas adecuadas para a saúde e a seguridade no contorno de traballo.</p>
    <p>– CA4.1. Interpretouse a orde de confección dos artigos, co fin de organizar o traballo de confección.</p>
    <p>– CA4.2. Realizouse a preparación, o axuste e o reaxuste das máquinas e dos equipamentos, así como o mantemento de primeiro nivel, segundo a orde de confección e os tipos de materiais implicados no proceso de confección.</p>
    <p>– CA4.3. Marcáronse e cortáronse as pezas e os accesorios necesarios, tendo en conta as características dos materiais e con criterios de óptimo aproveitamento.</p>
    <p>– CA4.4. Preparáronse os materiais e ensambláronse as pezas e os accesorios por cosedura ou outra técnica de unión, para obter o artigo coa calidade prevista.</p>
    <p>– CA4.5. Actuouse segundo as normas de seguridade e saúde que afecten o posto de traballo e o proceso, e identificáronse, utilizáronse e coidáronse con corrección os equipamentos de seguridade máis adecuados para cada actuación.</p>
    <p>– CA4.6. Mantivéronse as zonas de traballo asignadas en condicións de limpeza, orde e seguridade.</p>
    <p>– CA4.7. Realizáronse e controláronse as operacións de acabamento para lles conferir aos artigos as características e o aspecto de presentación final.</p>
    <p>– CA4.8. Cubriuse de xeito claro, concreto e preciso a documentación xerada.</p>
    <p>• RA5. Realiza o corte, a preparación, a ensamblaxe e o acabamento de coxíns, fundas e accesorios tomando as medidas preventivas adecuadas para a saúde e a seguridade no contorno de traballo.</p>
    <p>– CA5.1. Interpretouse a proposta de confección de artigos soltos, co fin de organizar o traballo.</p>
    <p>– CA5.2. Realizouse a preparación, o axuste e o reaxuste das máquinas e dos equipamentos, así como o mantemento de primeiro nivel.</p>
    <p>– CA5.3. Realizouse o mantemento de primeiro nivel consonte a documentación técnica.</p>
    <p>– CA5.4. Marcáronse e cortáronse as pezas e os accesorios necesarios, tendo en conta as características dos materiais e con criterios de óptimo aproveitamento.</p>
    <p>– CA5.5. Preparáronse os materiais, ensambláronse por cosedura ou por outra técnica de unión, e incorporáronse pezas e accesorios para obter artigos conformados, coa calidade prevista.</p>
    <p>– CA5.6. Actuouse segundo as normas de seguridade e saúde da empresa que afecten o posto de traballo e o proceso.</p>
    <p>– CA5.7. Mantivéronse as zonas de traballo da súa responsabilidade en condicións de limpeza, orde e seguridade.</p>
    <p>– CA5.8. Realizáronse e controláronse as operacións de acabamento para lles conferir aos artigos as características e o aspecto de presentación final.</p>
    <p>– CA5.9. Cubriuse a documentación xerada de xeito claro, concreto e preciso.</p>
    <p>2. ANEXO II.</p>
    <p>A) Espazos mínimos.</p>
    <table>
     <tbody>
      <tr>
       <td>Espazo formativo</td>
       <td>Superficie m<sup>2</sup> (12 alumnos/as)</td>
      </tr>
      <tr>
       <td>Aula polivalente</td>
       <td>&amp;nbsp;&amp;nbsp;30</td>
      </tr>
      <tr>
       <td>Laboratorio de análise e ensaios</td>
       <td>&amp;nbsp;&amp;nbsp;60</td>
      </tr>
      <tr>
       <td>Taller de confección</td>
       <td>120</td>
      </tr>
     </tbody>
    </table>
    <p>B) Equipamentos mínimos.</p>
    <table>
     <tbody>
      <tr>
       <td>Espazo formativo</td>
       <td>Equipamento</td>
      </tr>
      <tr>
       <td>• Aula polivalente.</td>
       <td>– Equipamentos informáticos instalados en rede e con conexión á internet.
        – Equipamentos audiovisuais.</td>
      </tr>
      <tr>
       <td>• Laboratorio de análise e ensaios.</td>
       <td>– Mostras de fibras, fíos, tecidos, non tecidos e complementos.
        – Máquinas e equipamentos utilizados nos procesos produtivos relacionados co ennobrecemento téxtil.</td>
      </tr>
      <tr>
       <td>• Taller de confección.</td>
       <td>– Mesas e equipamento de corte.
        – Máquinas de corte.
        – Máquina de etiquetar.
        – Máquinas de coser planas.
        – Máquinas de pegar e soldar.
        – Postos múltiples de pasada do ferro.
        – Prensas.
        – Equipamentos de preparación e mantemento operativo das máquinas.
        – Tecidos, peles e laminados.</td>
      </tr>
     </tbody>
    </table>
    <p>3. ANEXO III.</p>
    <p>A) Especialidades do profesorado con atribución docente nos módulos específicos do perfil profesional.</p>
    <table>
     <tbody>
      <tr>
       <td>Módulo específicos</td>
       <td>Especialidade do profesorado</td>
       <td>Corpo</td>
      </tr>
      <tr>
       <td rowspan="2">• ME0132: Iniciación en materiais, produtos e procesos téxtiles.</td>
       <td>Patronaxe e confección.</td>
       <td>Profesorado técnico de formación profesional.</td>
      </tr>
      <tr>
       <td>Procesos e produtos de téxtil, confección e pel.</td>
       <td>Catedráticos/as de ensino secundario.
        Profesorado de ensino secundario.</td>
      </tr>
      <tr>
       <td rowspan="2">• ME0133: Técnicas de confección de cortinas e estores.</td>
       <td>Patronaxe e confección.</td>
       <td>Profesorado técnico de formación profesional.</td>
      </tr>
      <tr>
       <td>Procesos e produtos de téxtil, confección e pel.</td>
       <td>Catedráticos/as de ensino secundario.
        Profesorado de ensino secundario.</td>
      </tr>
      <tr>
       <td rowspan="2">• ME0134: Técnicas de confección de coxíns, fundas e accesorios.</td>
       <td>Patronaxe e confección.</td>
       <td>Profesorado técnico de formación profesional.</td>
      </tr>
      <tr>
       <td>Procesos e produtos de téxtil, confección e pel.</td>
       <td>Catedráticos/as de ensino secundario.
        Profesorado de ensino secundario.</td>
      </tr>
     </tbody>
    </table>
    <p>B) Titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa.</p>
    <table>
     <tbody>
      <tr>
       <td>Módulos específicos</td>
       <td>Titulacións</td>
      </tr>
      <tr>
       <td>• ME0132: Iniciación en materiais, produtos e procesos téxtiles.
        • ME0133: Técnicas de confección de cortinas e estores.
        • ME0134: Técnicas de confección de coxíns, fundas e accesorios.</td>
       <td>• Licenciado/a, arquitecto/a, enxeñeiro/a, mestre/a, arquitecto/a técnico/a, enxeñeiro/a técnico/a, diplomado/a, título de grao, técnico/a superior, ou outros títulos equivalentes cuxos perfís académicos se correspondan coa formación asociada aos módulos específicos no programa de cualificación profesional inicial.</td>
      </tr>
     </tbody>
    </table>
    <h2>Anexo IV<br>Perfil das persoas formadoras que impartan os módulos específicos do perfil<br>profesional en contornos produtivos</h2>
    <table>
     <thead>
      <tr>
       <td>Módulo específico</td>
       <td>Perfil profesional da persoa formadora</td>
      </tr>
     </thead>
     <tbody>
      <tr>
       <td>• ME0132. Iniciación en materiais, produtos e procesos téxtiles</td>
       <td>• Dominio dos coñecementos e das técnicas que se relacionan coa selección de materiais e produtos para procesos de confección, que se acreditará mediante un dos xeitos seguintes.
        – Formación académica de técnico superior ou outra de superior nivel relacionada con este campo profesional.
        – Experiencia profesional dun mínimo de tres anos no campo das competencias relacionadas con este módulo formativo.</td>
      </tr>
      <tr>
       <td>• ME0133. Técnicas de confección de cortinas e estores</td>
       <td>• Dominio dos coñecementos e das técnicas que se relacionan coa selección de materiais e produtos para procesos de confección, que se acreditará mediante un dos xeitos seguintes.
        – Formación académica de técnico superior ou outra de superior nivel relacionada con este campo profesional.
        – Experiencia profesional dun mínimo de tres anos no campo das competencias relacionadas con este módulo formativo.</td>
      </tr>
      <tr>
       <td>• ME0134. Técnicas de confección de coxíns, fundas e accesorios</td>
       <td>• Dominio dos coñecementos e das técnicas que se relacionan coa selección de materiais e produtos para procesos de confección, que se acreditará mediante un dos xeitos seguintes.
        – Formación académica de técnico superior ou outra de superior nivel relacionada con este campo profesional.
        – Experiencia profesional dun mínimo de tres anos no campo das competencias relacionadas con este módulo formativo.</td>
      </tr>
     </tbody>
    </table>
    <h2>Anexo V<br>Relación dos módulos específicos coas unidades de competencia do Catálogo nacional de cualificacións profesionais que inclúe o programa</h2>
    <table>
     <tbody>
      <tr>
       <td>Módulo específico</td>
       <td>Unidades de competencia</td>
      </tr>
      <tr>
       <td>• ME0132. Iniciación en materiais, produtos e procesos téxtiles.</td>
       <td>• UC0177_1: Seleccionar materiais e produtos para procesos de confección.</td>
      </tr>
      <tr>
       <td>• ME0133. Técnicas de confección de cortinas e estores.</td>
       <td>• UC0178_1: Realizar o corte, a preparación, a ensamblaxe e o acabamento de cortinas e estores.</td>
      </tr>
      <tr>
       <td>• ME0134. Técnicas de confección de coxíns, fundas e accesorios.</td>
       <td>• UC0179_1: Realizar o corte, a preparación, a ensamblaxe e o acabamento de coxíns, fundas e accesorios.</td>
      </tr>
     </tbody>
    </table>
    <h2>Anexo VI<br>Distribución horaria dos módulos específicos</h2>
    <table>
     <tbody>
      <tr>
       <td>Módulo específico</td>
       <td>Horas totais</td>
       <td>Sesións semanais (*)</td>
      </tr>
      <tr>
       <td>• ME0132. Iniciación en materiais, produtos e procesos téxtiles.</td>
       <td>&amp;nbsp;&amp;nbsp;70</td>
       <td>3</td>
      </tr>
      <tr>
       <td>• ME0133. Técnicas de confección de cortinas e estores.</td>
       <td>140</td>
       <td>6</td>
      </tr>
      <tr>
       <td>• ME0134. Técnicas de confección de coxíns, fundas e accesorios.</td>
       <td>210</td>
       <td>9</td>
      </tr>
      <tr>
       <td>• ME0135. Formación no centro de traballo.</td>
       <td>160</td>
       <td>-</td>
      </tr>
     </tbody>
    </table>
    <p>• Distribución semanal para os centros que impartan as ensinanzas do programa de cualificación profesional inicial en sesións de 50 minutos.</p>

