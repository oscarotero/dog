---
date: '2011-09-26'
id: C3C1-150911-6363
page: 28158
number: 184
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  ORDE do 12 de setembro de 2011 pola que se acorda a cesión en propiedade de
  material informático e de oficina á Agrupación Europea de Cooperación
  Territorial Galicia-Norte de Portugal.
range: Orde
url: >-
  https://www.xunta.gal/dog/Publicados/2011/20110926/AnuncioC3C1-150911-6363_gl.html
---
<p>A Lei 3/1985, do 12 de abril, do patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social, e exixe o Decreto 50/1989, polo que se aproba o regulamento da citada Lei 3/1985, que a orde de cesión exprese a finalidade concreta á cal a entidade beneficiaria debe destinar os bens, así como as súas condicións.</p>
    <p>A Agrupación Europea de Cooperación Territorial Galicia Norte de Portugal, entidade sen ánimo de lucro, ten por obxectivo facilitar e fomentar a cooperación territorial entre os seus membros, isto é, entre a Comisión de Coordinación e Desenvolvemento Rexional do Norte de Portugal (CCDR-N) e a Xunta de Galicia, co fin de reforzar a cohesión económica e social, promovendo as relacións transfronteirizas como instrumento fundamental de transformación dos territorios da fronteira en novos espazos de desenvolvemento.</p>
    <p>A Administración xeral da Comunidade Autónoma de Galicia é propietaria dun material, tanto mobiliario como material informático, procedente da disolución da Fundación Galega para a Sociedade do Coñecemento, que ocupaba os mesmos locais que na actualidade está a utilizar a Agrupación Europea de Cooperación Territorial, e que están adscritos á Consellería de Presidencia, Administracións Públicas e Xustiza.</p>
    <p>Para tal fin, a Consellería de Presidencia, Administracións Públicas e Xustiza tramitou o expediente de cesión, de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma de Galicia, e no artigo 96 bis do seu regulamento, aprobado polo Decreto 50/1989, do 9 de marzo.</p>
    <p>Polo exposto e en uso das facultades que me confiren os artigos 34.6.º e 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro,</p>
    <h2>DISPOÑO:</h2>
    <p>Artigo 1.</p>
    <p>Acórdase a cesión en propiedade a favor da Agrupación Europea de Cooperación Territorial Galicia Norte de Portugal dos seguintes bens:</p>
    <table>
     <thead>
      <tr>
       <td>Cantidade</td>
       <td>Código</td>
       <td>Designación</td>
      </tr>
     </thead>
     <tbody>
      <tr>
       <td>2</td>
       <td>A1</td>
       <td>Armario madeira (sala reunións gabinete subdirector)</td>
      </tr>
      <tr>
       <td>2</td>
       <td>A2</td>
       <td>Armario (sala administrativos e sala de entrada)</td>
      </tr>
      <tr>
       <td>1</td>
       <td>A3</td>
       <td>Armario (sala administrativo)</td>
      </tr>
      <tr>
       <td>7</td>
       <td>A4</td>
       <td>Armario de caixóns para mesa (sala entrada)</td>
      </tr>
      <tr>
       <td>2</td>
       <td>A5</td>
       <td>Armario de caixóns para mesa (sala directora e subdirector)</td>
      </tr>
      <tr>
       <td>2</td>
       <td>A6</td>
       <td>Armario pequeno aberto</td>
      </tr>
      <tr>
       <td>1</td>
       <td>A7</td>
       <td>Armario grande (sala de entrada)</td>
      </tr>
      <tr>
       <td>1</td>
       <td>A8</td>
       <td>Armario de caixóns (sala de entrada)</td>
      </tr>
      <tr>
       <td>5</td>
       <td>A9</td>
       <td>Andeis de almacén</td>
      </tr>
      <tr>
       <td>2</td>
       <td>B1</td>
       <td>Colgadoiro (sala directora e subdirector)</td>
      </tr>
      <tr>
       <td>2</td>
       <td>B2</td>
       <td>Colgadoiro (sala reunións e sala de administrativos)</td>
      </tr>
      <tr>
       <td>1</td>
       <td>B3</td>
       <td>Colgadoiro (sala de entrada)</td>
      </tr>
      <tr>
       <td>1</td>
       <td>C1</td>
       <td>Cadeira (sala subdirector)</td>
      </tr>
      <tr>
       <td>2</td>
       <td>C2</td>
       <td>Cadeiras (sala subdirector)</td>
      </tr>
      <tr>
       <td>1</td>
       <td>C3</td>
       <td>Cadeira (sala director)</td>
      </tr>
      <tr>
       <td>13</td>
       <td>C4</td>
       <td>Cadeira (sala de reunión, sala de director, entrada)</td>
      </tr>
      <tr>
       <td>6</td>
       <td>C5</td>
       <td>Cadeira (sala entrada, sala administrativas)</td>
      </tr>
      <tr>
       <td>1</td>
       <td>SI</td>
       <td>Armario servidor informático</td>
      </tr>
      <tr>
       <td>1</td>
       <td>I2</td>
       <td>Impresora multifuncións HP</td>
      </tr>
      <tr>
       <td>2</td>
       <td>MA 1</td>
       <td>Máquina de encadernación</td>
      </tr>
      <tr>
       <td>4</td>
       <td>MO 1</td>
       <td>Monitor computador AGM</td>
      </tr>
      <tr>
       <td>1</td>
       <td>MO 2</td>
       <td>Monitor computador ASUS</td>
      </tr>
      <tr>
       <td>1</td>
       <td>MO 3</td>
       <td>Monitor computador ACER</td>
      </tr>
      <tr>
       <td>1</td>
       <td>ME 1</td>
       <td>Mesa de reunións grande</td>
      </tr>
      <tr>
       <td>1</td>
       <td>ME 2</td>
       <td>Mesa de reunións pequena</td>
      </tr>
      <tr>
       <td>6</td>
       <td>PO</td>
       <td>Computadores portátiles Toshiba</td>
      </tr>
      <tr>
       <td>6</td>
       <td>TE</td>
       <td>Teclados</td>
      </tr>
      <tr>
       <td>6</td>
       <td>RA</td>
       <td>Ratos</td>
      </tr>
      <tr>
       <td>1</td>
       <td>MI</td>
       <td>Microondas</td>
      </tr>
      <tr>
       <td>1</td>
       <td>MAQ</td>
       <td>Máquina café (Nexpresso)</td>
      </tr>
      <tr>
       <td>1</td>
       <td>QUA</td>
       <td>Expositor de papel</td>
      </tr>
      <tr>
       <td>1</td>
       <td>FRI</td>
       <td>Frigorífico</td>
      </tr>
      <tr>
       <td>2</td>
       <td>SE1</td>
       <td>Mesas (directora e subdirector)</td>
      </tr>
      <tr>
       <td>2</td>
       <td>SE2</td>
       <td>Mesas (administrativas)</td>
      </tr>
      <tr>
       <td>1</td>
       <td>SE3</td>
       <td>Mesas sala de entrada</td>
      </tr>
      <tr>
       <td>1</td>
       <td>SE4</td>
       <td>Xogo de 4 mesas</td>
      </tr>
      <tr>
       <td>3</td>
       <td>RE</td>
       <td>Reloxos dixitais</td>
      </tr>
      <tr>
       <td>2</td>
       <td>CA</td>
       <td>Lámpadas</td>
      </tr>
      <tr>
       <td>1</td>
       <td>PRO</td>
       <td>Proxector fixo no teito</td>
      </tr>
      <tr>
       <td>1</td>
       <td>PA</td>
       <td>Pantalla</td>
      </tr>
     </tbody>
    </table>
    <p>Artigo 2.</p>
    <p>As cesións sinaladas no artigo anterior quedan sometidas ás seguintes cláusulas:</p>
    <p>a) Os bens cedidos, tal como establecen os artigos 35 bis da Lei 3/1985, do patrimonio da Comunidade Autónoma de Galicia, e 96 bis do Decreto 50/1989, polo que se aproba o seu regulamento, destinaranse a fins de utilidade pública ou interese social da Agrupación Europea de Cooperación Territorial Galicia Norte de Portugal. Concretamente, destinaranse ao traballo diario dos socios e colaboradores da asociación para a elaboración de proxectos e programas.</p>
    <p>b) Coa cesión outórgaselle á Agrupación Europea de Cooperación Territorial Galicia Norte de Portugal a propiedade dos bens mobles cedidos.</p>
    <p>c) Se os bens cedidos non se aplicasen aos fins sinalados, se se descoidasen ou utilizasen con grave quebranto ou se incumprisen as condicións do acordo, considerarase resolta a cesión e os bens reverterán na Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioracións que experimentasen.</p>
    <p>d) Serán por conta da entidade cesionaria todos os gastos de conservación e mantemento dos bens mobles cedidos.</p>
    <p>Artigo 3.</p>
    <p>As ditas cesións formalizaranse mediante acta subscrita polo secretario xeral desta consellería ou funcionario en quen delegue, e debe constar nela o acordo de cesión e a aceptación do cesionario.</p>
    <p>Disposición derradeira primeira.</p>
    <p>Facúltase o secretario xeral da Consellería de Presidencia, Administracións Públicas e Xustiza para ditar e realizar as resolucións e trámites necesarios para o desenvolvemento e execución desta orde.</p>
    <p>Disposición derradeira segunda.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 12 de setembro de 2011.</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

