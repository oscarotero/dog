---
date: '2011-07-08'
id: C3K1-070711-4169
page: 18632
number: 131
agency: Consellería de Sanidade
section: I. Disposicións xerais.
title: >-
  CORRECCIÓN de erros. Decreto 11/2011, do 20 de xaneiro, polo que se modifica o
  Decreto 42/1998, do 15 de xaneiro, polo que se regula o transporte sanitario.
range: Decreto
url: >-
  https://www.xunta.gal/dog/Publicados/2011/20110708/AnuncioC3K1-070711-4169_gl.html
---
<p>Advertido erro, por omisión, no Decreto 11/2011, do 20 de xaneiro, polo que se modifica o Decreto 42/1998, do 15 de xaneiro, polo que se regula o transporte sanitario, publicado no <em>Diario Oficial de Galicia</em> número 25, do 7 de febreiro de 2011, procédese a efectuar a oportuna corrección:</p>
    <p>Na páxina 2057, artigo 6, a continuación do punto 2.2 omitiuse o seguinte texto:</p>
    <p>«3. Certificación técnico-sanitaria.</p>
    <p>I. Obtención: os vehículos deberán cumprir as seguintes condicións que se establecen no anexo II:</p>
    <p>a) Ambulancias asistenciais: </p>
    <p>a.1. De soporte vital básico: puntos a.2 e a.1.3.</p>
    <p>a.2. Medicalizadas e sanitarizadas: puntos a.2.2 e a.2.3.</p>
    <p>b) Ambulancias non asistenciais:</p>
    <p>b.1. Convencionais: puntos b.1.2 e b.1.3.</p>
    <p>b.2. Vehículos de servizos sanitarios: puntos b.2.1.2 e b.2.1.3.</p>
    <p>b.3. Ambulancias todoterreo: puntos b.3.2 e b.3.3.</p>
    <p>c) Vehículos de transporte sanitario colectivo: puntos c.1.2 e c.1.3.</p>
    <p>II. Renovación: poderanse renovar as certificacións técnico-sanitarias mantendo as condicións exixidas no momento da súa obtención».</p>
    <p>Na páxina 2058, artigo 7, no punto a.1.2.1 e na páxina 2060, artigo 7, no punto a.2.1.6.1, onde di: «Dispensador de xabón e toallas desbotables», debe dicir: «Solución hidroalcohólica e toallas dun só uso».</p>
    <p>Na páxina 2064, artigo 7, no punto c.1.1, no parágrafo onde di: «– O vehículo disporá dun espazo para a ancoraxe de polo menos unha cadeira de rodas, con sistema homologado segundo a normativa vixente, ademais da padiola, que deberá ser un equipamento permanente no vehículo», debe dicir: «– O vehículo disporá dun espazo para a ancoraxe de polo menos unha cadeira de rodas, con sistema homologado segundo a normativa vixente, ademais da padiola, que deberá ser un equipamento permanente nos vehículos de nova matriculación».</p>

