---
date: '2011-09-20'
id: C3C1-140911-6329
page: 27638
number: 180
agency: 'Consellería de Presidencia, Administracións Públicas e Xustiza'
section: II. Autoridades e persoal. b) Nomeamentos.
title: >-
  RESOLUCIÓN do 8 de setembro  de 2011 pola que se nomean os  membros que
  integran a Comisión de Heráldica da Xunta de Galicia.
range: Resolución
url: >-
  https://www.xunta.gal/dog/Publicados/2011/20110920/AnuncioC3C1-140911-6329_gl.html
---
<p>A Lei 5/1997, do 22 de xullo, de Administración local de Galicia regula os aspectos esenciais da Comisión de Heráldica de Galicia, configurándoa como órgano consultivo da Xunta de Galicia a quen lle corresponde emitir informe vinculante nos procedementos de aprobación, modificación ou rehabilitación de escudos ou bandeiras das entidades locais.</p>
    <p>Mediante o Decreto 19/2010, do 11 de febrero, polo que se aproba o Regulamento de símbolos das entidades locais de Galicia, se regula a composición e funcionamento da Comisión de Heráldica da Xunta de Galicia, así como a adscrición desta á consellería competente en materia de réxime local.</p>
    <p>O artigo 6 do Decreto 19/2010 recolle a composición e o nomeamento dos seus membros.</p>
    <p>A disposición transitoria única do referido decreto sinala a obriga de nomear no prazo de dous anos desde a entrada en vigor deste aos membros da Comisión de Heráldica.</p>
    <p>En virtude do exposto,</p>
    <h2>DISPOÑO:</h2>
    <p>Nomear como membros da Comisión de Heráldica da Xunta de Galicia ás persoas que a continuación se relacionan:</p>
    <p>– Como vicepresidente da Comisión, Eduardo Pardo de Guevara y Valdés, doutor en Historia Medieval, profesor de investigación do CSIC e Académico de Número da Académie Internationale d´´Heráldique e da Real Academia Maritense de Heráldica e Xenealoxía.</p>
    <p>– Como vogal, Eligio Rivas Quintas, doutor en Filoloxía Románica.</p>
    <p>– Como vogal, Xosé Antón García González Ledo, debuxante arqueolóxico e heráldico. Académico correspondente da Académie Internationale d´´Heraldique e da Real Academia Maritense de Heráldica e Xenealoxía.</p>
    <p>– Como vogal, Pablo S. Otero Piñeyro-Maseda, doutor en Historia Medieval, investigador contratado do Instituto de Estudos Galegos «Padre Sarmiento».</p>
    <p>– Como vogal, Marta Cendón Fernández , doutora en Historia da Arte, profesora titular da Universidade de Santiago de Compostela.</p>
    <p>Santiago de Compostela, 8 de setembro de 2011.</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

