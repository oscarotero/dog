---
date: '2011-05-09'
page: 8136
number: 89
agency: Consellería de Facenda
section: III. Outras disposicións.
title: >-
  RESOLUCIÓN do 18 de abril de 2011, da Dirección Xeral de Política Financeira e
  Tesouro, pola que se aproban os modelos de información das/dos mediadores de
  seguros e reaseguros privados da Comunidade Autónoma de Galicia.
range: Resolución
---
<p>O 26 de febreiro de 2009 publicouse no <em>Diario Oficial de Galicia</em> a Orde do 10 de febreiro de 2009 sobre os libros rexistro e o deber de información das/dos mediadoras/es de seguros e reaseguros privados da Comunidade Autónoma de Galicia.</p>
    <p>A citada norma substituíu a Orde do 17 de xuño de 2005, modificando os modelos contidos no seu anexo para adaptalos aos cambios introducidos pola Lei 26/2006, do 17 de xullo, de mediación de seguros e reaseguros privados, así como establecendo a obrigatoriedade de presentación por medios telemáticos da documentación que os mediadores inscritos no Rexistro Administrativo Especial de Mediadores de Seguros, Corredores de Reaseguros e dos seus altos cargos na Comunidade Autónoma de Galicia deben subministrar a esta dirección xeral, de conformidade co disposto no artigo 5.2 do Decreto 298/2008, do 18 de decembro, polo que se regulan as competencias da Comunidade Autónoma de Galicia en materia de mediación de seguros e reaseguros privados.</p>
    <p>A disposición derradeira da citada Orde do 10 de febreiro de 2009 habilita o director xeral con competencias en materia de supervisión de seguros para ditar cantas disposicións sexan necesarias para o desenvolvemento e execución da orde e, en particular, para realizar as modificacións que resulten necesarias nos modelos de documentación anual dos mediadores de seguros contidos nos anexos da citada disposición.</p>
    <p>O Real decreto 764/2010, do 11 de xuño, polo que se desenvolve a Lei 26/2006, do 17 de xullo, de mediación de seguros e reaseguros privados en materia de información estatístico-contable e do negocio, e de competencia profesional, amplía a información que os mediadores de seguros están obrigados a proporcionar á Administración competente, tendo a consideración de lexislación básica ao abeiro do disposto na súa disposición derradeira primeira.</p>
    <p>Por todo o anterior, de acordo coa habilitación de desenvolvemento establecida na disposición derradeira da mencionada Orde do 10 de febreiro de 2009,</p>
    <h2>RESOLVO:</h2>
    <p>Primeiro. Modifícanse os modelos de información dos mediadores de seguros e reaseguros privados inscritos no Rexistro Administrativo Especial de Mediadores de Seguros, Corredores de Reaseguros e dos seus altos cargos na Comunidade Autónoma de Galicia contidos nos anexos da orde da Consellería de Economía e Facenda do 10 de febreiro de 2009, que son substituídos polos seguintes: </p>
    <h2>ANEXO I</h2>
    <h2>Documentación estatístico-contable anual dos corredores de seguros e reaseguros<br>Modelos que compoñen a documentación estatístico-contable anual</h2>
    <p>Modelo 0/PF: Declaración do corredor de seguros e reaseguros, persoa física.</p>
    <p>Modelo 0/PX: Declaración do representante legal do corredor de seguros e reaseguros, persoa xurídica.</p>
    <p>Modelo 1: Estrutura da organización.</p>
    <p>Modelo 2.1: Carteira de seguros intermediada.</p>
    <p>Modelo 2.2: Carteira de reaseguros intermediada.</p>
    <p>Modelo 3: Distribución en ramos de non vida.</p>
    <p>Modelo 4: Distribución en ramos de vida.</p>
    <p>Modelo 5.1: Datos contables do corredor de seguros e reaseguros, persoa física.</p>
    <p>Modelo 5.2: Datos contables do corredor de seguros e reaseguros, persoa xurídica: conta de perdas e ganancias.</p>
    <p>Modelo 5.3: Datos contables do corredor de seguros e reaseguros, persoa xurídica: balance.</p>
    <h2>ANEXO II</h2>
    <h2>Documentación contable e do negocio anual dos axentes de seguros vinculados e dos operadores de banca-seguros vinculados<br>Modelos que compoñen a documentación contable e do negocio anual</h2>
    <p>Modelo 0/AF: Declaración do axente de seguros vinculado, persoa física.</p>
    <p>Modelo 0/AX: Declaración do representante legal do axente de seguros vinculado, persoa xurídica.</p>
    <p>Modelo 0/OBS: Declaración do representante legal do operador de banca-seguros vinculado.</p>
    <p>Modelo 1/AV: Estrutura da organización.</p>
    <p>Modelo 1/OBS: Estrutura da organización: operador de banca-seguros vinculado.</p>
    <p>Modelo 2/AV: Carteira de seguros intermediada.</p>
    <p>Modelo 3/AV: Distribución en ramos de non vida.</p>
    <p>Modelo 4/AV: Distribución en ramos de vida.</p>
    <p>Modelo 5/AV: Datos contables.</p>
    <p>Segundo. Ordénase a publicación dos novos modelos no <em>Diario Oficial de Galicia.</em></p>
    <p>Santiago de Compostela, 18 de abril de 2011</p>
    <footer><p>Manuel Galdo Pérez<br>Director xeral de Política Financeira e Tesouro</p></footer>

