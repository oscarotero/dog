---
date: '2011-12-28'
id: G2173-071211-9553
page: 38655
number: 247
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (111/2009).
range: Edicto
url: >-
  https://www.xunta.gal/dog/Publicados/2011/20111228/AnuncioG2173-071211-9553_gl.html
---
<p>Procedemento: división de herdanza 111/2009. </p>
    <p>Sobre outras materias.</p>
    <p>De Jesusa Francos García, Jesús Canicoba Cao.</p>
    <p>Procurador/a: Mónica Adriana Vieites León.</p>
    <p>Contra: Consuelo García Seoane, Francisco Francos Requeijo.</p>
    <p>Dilixencia de constancia. </p>
    <p>En Santiago de Compostela, o vinte e nove de marzo de dous mil once.</p>
    <p>Expídoa eu, a secretaria xudicial para facer constar que transcorreu o prazo sinalado para que os interesados nesta división da herdanza puidesen opoñerse ás operacións divisorias do contador, sen que o verificasen, do que paso a dar conta. Dou fe. </p>
    <p>Auto.</p>
    <p>Xuíza-maxistrada/xuíza: Ana Belén López Otero.</p>
    <p>En Santiago de Compostela, o vinte e nove de marzo de dous mil once. </p>
    <p>Antecedentes de feito.</p>
    <p>Primeiro. Nestas actuacións para a división da herdanza dos finados Francisco Francos Requeijo e Consuelo García Seoane, o contador Francisco Javier Longarela Buide presentou as operacións divisorias, para cuxo labor fora designado.</p>
    <p>Segundo. Das ditas operacións divisorias deuse traslado aos interesados na herdanza, facéndolles saber que no prazo de dez días poderían formular oposición ás referidas operacións divisorias, e o referido prazo transcorreu sen que presentasen ningún escrito de oposición ás operacións divisorias.</p>
    <p>Fundamento de dereito único. </p>
    <p>Establece o artigo 787.2 da Lei 1/2000, de axuizamento civil (LACn), que, pasado o prazo sinalado aos interesados para poder opoñerse ás operacións divisorias sen presentar a posición ou manifestando expresamente a súa conformidade a estas, o Tribunal ditará auto para aprobar as operacións divisorias e mandar protocolizalas.</p>
    <p>Parte dispositiva.</p>
    <p>Apróbanse as operacións divisorias da herdanza dos finados Francisco Francos Requeijo e Consuelo García Seoane realizadas polo contador Francisco Javier Longarela Buide, as cales se protocolizarán na notaría que por quenda corresponda.</p>
    <p>Ofíciese ao decano do Colexio Notarial de Santiago, para que participe o notario a quen por quenda corresponda a protocolización e coñecido, remítanselle as operacións divisorias e testemuño deste auto.</p>
    <p>Contra esta resolución cabe interpoñer recurso de apelación ante este xulgado no prazo de cinco días a partir do seguinte ao da súa notificación, logo de consignación de 50 euros na conta de consignacións xudiciais que este xulgado ten aberta en Banesto. </p>
    <p>Así o manda e asina S.S. Dou fe. </p>
    <footer><p>A xuíza-maxistrada/xuíza A secretaria</p></footer>

