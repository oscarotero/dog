---
date: '2011-05-12'
page: 9147
number: 92
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 13 de abril de 2011, do tribunal designado para cualificar as
  probas de constatación da capacitación para o exercicio das actividades de
  transporte interior e internacional de mercadorías e de transporte interior e
  internacional de viaxeiros, pola que se fai pública a data, a hora e o lugar
  de realización dos exercicios.
range: Resolución
---
<p>En sesión do 13 de abril de 2011, o tribunal designado pola resolución da Dirección Xeral de Mobilidade do 24 de xaneiro de 2011 para cualificar as probas de constatación da capacitación para o exercicio das actividades de transporte interior e internacional de mercadorías e de transporte interior e internacional de viaxeiros,</p>
    <p class="dog-centrado-cursiva-c-a">ACORDOU:</p>
    <p>Primeiro. Os exercicios da primeira convocatoria do ano 2011 das probas de constatación da capacitación profesional para o exercicio de actividades de transporte terán lugar o 28 de maio de 2011 no Pazo de Congresos e Exposicións de Galicia (rúa Miguel Ferro Caaveiro s/n, San Lázaro, Santiago de Compostela).</p>
    <p>Segundo. Os/as aspirantes que fosen admitidos/as para a realización das probas serán citados/as en chamamento único segundo a seguinte distribución:</p>
    <p>a) Transporte interior e internacional de mercadorías: todos eles/as ás 9.00 horas.</p>
    <p>b) Transporte interior e internacional de viaxeiros: todos eles/as ás 16.00 horas.</p>
    <p>Terceiro. Os/as aspirantes deberán presentarse provistos/as de DNI en vigor ou doutro documento fidedigno acreditativo da súa identidade, a xuízo do tribunal, tamén en vigor; a súa falta dará lugar á non-admisión do/a aspirante á realización das probas. Recoméndase igualmente aos/ás aspirantes que concorran provistos/as da copia da solicitude de admisión e da folla xustificativa do pagamento das taxas de exame.</p>
    <p>Así mesmo, deberán dispor dun lapis do número 2 e goma de borrar para realizar o exame, de xeito que se poida efectuar a súa corrección mediante mecanismos automatizados. Poderán tamén levar máquinas calculadoras sen memoria RAM para realizar as operacións matemáticas que resulten necesarias.</p>
    <p>Cuarto. Non se permitirá o acceso e tenza no recinto onde se realizarán os exercicios de teléfonos móbiles, axendas ou demais dispositivos de carácter electrónico, agás o indicado no punto anterior respecto das máquinas calculadoras. Do mesmo xeito, queda prohibido o acceso con calquera outro material ou instrumento do que se poida valer o/a aspirante para auxiliarse na realización das probas.</p>
    <p>Advírtese que non haberá servizo de recollida de teléfonos móbiles.</p>
    <p>Santiago de Compostela, 13 de abril de 2011.</p>
    <footer><p>Antón García Río<br>Presidente do tribunal</p></footer>

