---
date: '2011-12-23'
id: G1438-011211-9446
page: 38027
number: 244
agency: Deputación Provincial da Coruña
section: VI. Anuncios. b) Administración local.
title: ANUNCIO de ampliación da delegación de competencias do concello de Pontedeume.
range: Anuncio
url: >-
  https://www.xunta.gal/dog/Publicados/2011/20111223/AnuncioG1438-011211-9446_gl.html
---
<p>O Pleno desta corporación, en sesión ordinaria celebrada o día 16 de setembro de 2011, adoptou, entre outros, o seguinte acordo:</p>
    <p>«23. Aceptar a ampliación de competencias tributarias do concello de Pontedeume en materia de xestión, inspección e recadación, voluntaria e executiva, da taxa pola utilización privativa ou aproveitamentos especiais constituídos no chan, subsolo ou voo das vías públicas.</p>
    <p>Aceptar a ampliación das competencias delegadas en materia tributaria acordada polo concello de Pontedeume en relación coa seguinte materia:</p>
    <p>Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no chan, subsolo ou voo das vías públicas municipais a favor de empresas explotadoras de servizos de subministración de interese xeral. A xestión obxecto de delegación, afectará tanto ao suposto xeral do artigo 24 do texto refundido da Lei reguladora das facendas locais aprobado por Real decreto lexislativo 2/2004, do 5 de marzo, baseado no 1,5% dos ingresos brutos obtidos no termo municipal, como ao suposto especial da telefonía móbil.</p>
    <p>O exercicio das competencias delegadas obxecto de aceptación, levásese a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no Boletín Oficial da provincia conforme ao establecido no artigo 7 do texto refundido da Lei reguladora das facendas locais, aprobado por Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 3 de outubro de 2011.</p>
    <footer><p>Diego Calvo Pouso José Luis Almau Supervía<br>Presidente da Deputación Secretario da Deputación<br>Provincial da Coruña Provincial da Coruña</p></footer>

