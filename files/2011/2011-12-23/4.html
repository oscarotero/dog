---
date: '2011-12-23'
id: CA05-161211-9925
page: 37914
number: 244
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 12 de decembro de 2011 pola que se publican as subvencións
  concedidas ao abeiro da Orde do 3 de marzo de 2011, pola que se regulan as
  bases polas que se rexerá a concesión de subvencións destinadas ao
  cofinanciamento da prestación de servizos sociais polas corporacións locais e
  se procede á súa convocatoria para o exercicio 2011.
range: Resolución
url: >-
  https://www.xunta.gal/dog/Publicados/2011/20111223/AnuncioCA05-161211-9925_gl.html
---
<p>De conformidade co disposto no artigo 18.1 da Lei 38/2003, do 17 de novembro, xeral de subvencións, e no artigo 15 da Lei 9/2007, do 13 de xuño, de subvencións de Galicia, publícanse as subvencións concedidas en virtude da Orde do 3 de marzo de 2011, pola que se regulan as bases polas que se rexerá a concesión de subvencións destinadas ao cofinanciamento da prestación de servizos sociais polas corporacións locais e se procede á súa convocatoria para o exercicio 2011 (DOG n.º 62, do 29 de marzo), modificada pola Orde do 9 de setembro de 2011 (DOG n.º 179, do 19 de setembro).</p>
    <p>O importe total destinado ao financiamento destas subvencións correspondentes ao exercicio 2011 ascendeu a 44.643.173,32 euros, repartidos nas seguintes aplicacións dos orzamentos xerais da Comunidade Autónoma de Galicia para o ano 2011:</p>
    <p>– 23.066.839,00 euros con cargo á aplicación orzamentaria 12.02.312D.460.0;</p>
    <p>– 14.460.266,00 euros con cargo á aplicación orzamentaria 12.02.313C.460.2;</p>
    <p>– 6.992.421,00 euros con cargo á aplicación orzamentaria 12.02.313C.460.3;</p>
    <p>– 123.647,32 euros con cargo á aplicación orzamentaria 12.02.313C.460.1.</p>
    <p>Ás contías anteriores súmase, ademais, a correspondente aos remanentes que, procedentes do exercicio anterior, son incorporados para o financiamento destas subvencións no exercicio 2011, contía que ascende a un total de 2.475.485,16 euros, dos cales 2.471.923,28 euros corresponden ao Plan concertado de prestacións básicas de servizos de corporacións locais e 3.561,88 euros ao Plan de desenvolvemento do pobo xitano. Estes remanentes producíranse nos créditos destinados ao financiamento dos gastos correntes dos servizos sociais comunitarios de titularidade municipal e dos proxectos locais de desenvolvemento do pobo xitano o pasado exercicio 2010, polo que foron incorporados para a mesma finalidade.</p>
    <p>Destas subvencións, as destinadas a financiar os gastos correntes de «mantemento e realización de programas básicos de servizos sociais comunitarios municipais» correspondentes ao exercicio 2011 foron cofinanciadas con fondos finalistas procedentes da Administración xeral do Estado (Ministerio de Sanidade, Política Social e Igualdade) nunha contía de 7.230.133,00 euros a través do denominado «Plan concertado de prestacións básicas de servizos sociais de corporacións locais» e, por outra banda, as destinadas a financiar os «proxectos para o desenvolvemento do pobo xitano» correspondentes ao exercicio 2011 foron cofinanciadas con fondos finalistas procedentes da Administración xeral do Estado (Ministerio de Sanidade, Política Social e Igualdade) nunha contía de 74.188,39 euros.</p>
    <p>Así mesmo, as subvencións destinadas a financiar «axuda no fogar a persoas valoradas como dependentes» tamén foron parcialmente cofinanciadas con fondos finalistas procedentes da Administración xeral do Estado (Ministerio de Sanidade, Política Social e Igualdade-Imserso) nunha contía de 2.242.106,00 euros con cargo aos fondos estatais destinados á atención de persoas en situación de dependencia.</p>
    <p>Santiago de Compostela, 12 de decembro de 2011.</p>
    <footer><p>P.D. (Orde do 3.3.2011; D.A.)<br>Coro Piñeiro Vázquez<br>Secretaria xeral de Política Social</p></footer>

