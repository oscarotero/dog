---
date: '2011-12-23'
id: G2345-011211-9402
page: 37949
number: 244
agency: Xulgado do Social número 2 da Coruña
section: V. Administración de xustiza.
title: EDICTO (981/2009).
range: Edicto
url: >-
  https://www.xunta.gal/dog/Publicados/2011/20111223/AnuncioG2345-011211-9402_gl.html
---
<p>María Adelaida Egurbide Margañón, secretaria do Social número 2 da Coruña, fago saber que a resolución ditada o día 10.10.2011 no proceso seguido por instancia da empresa Pesquera Caldeirón, S.L., contra o Instituto Nacional da Seguridade Social, a Tesouraría Xeral da Seguridade Social, Dolores Isabel Taibo Pose e fillo menor, Carlos Suárez Taibo, en reclamación por recarga de prestacións, rexistrado co número 981/09 acordouse notificar á empresa a seguinte sentenza:</p>
    <p>«Decido que debo desestimar e desestimo a demanda interposta por Pesquera Caldeirón, S.L., contra o INSS, a TXSS e Dolores Isabel Taibo Pose e o seu fillo Carlos Suárez Taibo, e absolvo os demandados.</p>
    <p>Notifíqueselles esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza, do que coñecerá, se é o caso, a Sala do Social do Tribunal Superior de Xustiza de Galicia, tal como establece o artigo 188 do texto refundido da lei, aprobado polo Real decreto lexislativo 2/1995, do 7 de abril.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza ou se trate de emprazamento.</p>
    <p>E para que sirva de notificación a Dolores Isabel Taibo Pose e fillo menor, Carlos Suárez Taibo, en ignorado paradoiro, expídese este edicto para a súa colocación no taboleiro de anuncios.</p>
    <p>A Coruña, 1 de decembro de 2011.</p>
    <footer><p>A secretaria xudicial</p></footer>

