---
date: '2011-11-29'
id: CA01-251111-9155
page: 35154
number: 228
agency: Consellería de Facenda
section: III. Outras disposicións.
title: >-
  RESOLUCIÓN do 25 de novembro de 2011, da Dirección Xeral da Función Pública,
  pola que se anuncia a exposición das listaxes definitivas de axudas aprobadas
  e denegadas do Fondo de Acción Social do exercicio 2010 para o persoal ao
  servizo da Administración da Xunta de Galicia.
range: Resolución
url: >-
  https://www.xunta.gal/dog/Publicados/2011/20111129/AnuncioCA01-251111-9155_gl.html
---
<p>De conformidade co establecido na norma 7.3 dos criterios de repartición do Fondo de Acción Social da Xunta de Galicia para o exercicio económico do ano 2010, aprobados polo Consello da Xunta de Galicia do 13 de xaneiro de 2011 e publicados por resolución da Dirección Xeral de Relacións Laborais do 1 de febreiro de 2011 (DOG número 27, do 9 de febreiro), o anuncio de exposición das listaxes definitivas de admitidos e excluídos publicarase no <em>Diario Oficial de Galicia</em>.</p>
    <p>Dado que nas listaxes preceptivas figuran datos de carácter identificativo, de características persoais, económicos ou de saúde protexidos pola Lei orgánica 15/1995, do 13 de decembro, cuxa publicación pode lesionar o dereito constitucional á intimidade dos/as solicitantes ou dos/as causantes das axudas, cómpre realizar a publicación coas limitacións e reservas establecidas no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Dando cumprimento ao prescrito, esta dirección xeral, transcorrido o prazo de alegacións previsto no punto segundo da Resolución do 5 de outubro de 2011 (<em>Diario Oficial de Galicia</em> número 195, do 11 de outubro) e unha vez concluídos os traballos de revisión das reclamacións presentadas, </p>
    <p class="dog-centrado-sin-cursiva-c-a">RESOLVE:</p>
    <p>Primeiro. Publicar no <em>Diario Oficial de Galicia</em>, como anexo a esta resolución, a distribución final da concesión das axudas do fondo de acción social do exercicio 2010.</p>
    <p>Segundo. Facer públicas as listaxes definitivas de axudas aprobadas e denegadas do Fondo de Acción Social do exercicio 2010 na páxina web da Dirección Xeral da Función Pública http://funcionpublica.xunta.es/?q=FAS</p>
    <p>Para o coñecemento íntegro do acto, os/as solicitantes deberán introducir nos espazos habilitados para o efecto o NIF e máis o código de impresión da súa solicitude.</p>
    <p>Terceiro. Contra esta resolución poderán os/as interesados/as interpoñer recurso de alzada perante a conselleira de Facenda no prazo dun mes contado desde o día seguinte ao da data de publicación desta resolución no <em>Diario Oficial de Galicia</em>, de acordo co previsto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 25 de novembro de 2011.</p>
    <footer><p>Jose M.ª Barreiro Díaz<br>Director xeral da Función Pública</p></footer>
    <h2>ANEXO</h2>
    <table>
     <tbody>
      <tr>
       <td>Tipo de axuda</td>
       <td>Entradas</td>
       <td>Aprobadas</td>
       <td>Denegadas</td>
       <td>Importe euros</td>
      </tr>
      <tr>
       <td>1. Xubilación</td>
       <td>1.364</td>
       <td>369</td>
       <td>995</td>
       <td>937.635,96</td>
      </tr>
      <tr>
       <td>2. Discapacitados</td>
       <td>1.002</td>
       <td>821</td>
       <td>181</td>
       <td>1.258.145,94</td>
      </tr>
      <tr>
       <td>3. Fillos menores</td>
       <td>7.140</td>
       <td>6.902</td>
       <td>238</td>
       <td>1.782.338,53</td>
      </tr>
      <tr>
       <td>4. Est. por fillos</td>
       <td>19.161</td>
       <td>17.677</td>
       <td>1.484</td>
       <td>2.414.837,26</td>
      </tr>
      <tr>
       <td>5. Est. traballador</td>
       <td>1.828</td>
       <td>1.547</td>
       <td>281</td>
       <td>344.800,00</td>
      </tr>
      <tr>
       <td>6. Vivenda</td>
       <td>731</td>
       <td>551</td>
       <td>180</td>
       <td>896.992,00</td>
      </tr>
      <tr>
       <td>7. Maiores a cargo</td>
       <td>1.645</td>
       <td>1.424</td>
       <td>221</td>
       <td>901.147,31</td>
      </tr>
      <tr>
       <td>8. Gtos. sanitarios</td>
       <td>6.405</td>
       <td>5.710</td>
       <td>695</td>
       <td>600.495,00</td>
      </tr>
      <tr>
       <td>Total</td>
       <td>39.276</td>
       <td>35.001</td>
       <td>4.275</td>
       <td>9.136.392,00</td>
      </tr>
     </tbody>
    </table>

