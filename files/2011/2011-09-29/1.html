---
date: '2011-09-29'
id: C3K1-190911-6482
page: 28611
number: 187
agency: Consellería de Sanidade
section: I. Disposicións xerais.
title: >-
  ORDE do 16 de setembro de 2011 pola que se modifica a Orde do 11 de maio de
  1995 pola que se desenvolve a estrutura directiva das xerencias de atención
  primaria de Galicia.
range: Orde
url: >-
  https://www.xunta.gal/dog/Publicados/2011/20110929/AnuncioC3K1-190911-6482_gl.html
---
<p>De conformidade coa Orde do 11 de maio de 1995 (DOG n.º 99, do 25 de maio), pola que se desenvolve a estrutura directiva das xerencias de atención primaria de Galicia, a Xerencia de Atención Primaria de Lugo conta dentro da súa estrutura directiva cun único órgano administrativo con funcións específicas en materia e xestión e servizos xerais.</p>
    <p>A dotación e asunción de novas estruturas, a súa informatización, a decisión de impulsar o cumprimento de obxectivos de calidade e de xestión, así como o incremento do persoal –entre outros factores– fan oportuno neste momento reordenar a estrutura directiva da referida xerencia, de forma que, coa creación dun novo órgano administrativo na área de xestión e servizos xerais, e sen proceder ao incremento dos órganos administrativos, resulte máis axustada aos novos requirimentos da organización. </p>
    <p>De acordo co anterior, no uso das competencia conferida pola disposición derradeira primeira do Decreto 252/1994, do 29 de xullo (DOG n.º 153, do 9 de agosto), polo que se crean as xerencias de Atención Primaria da Comunidade Autónoma de Galicia e se establece a súa estrutura directiva, </p>
    <p class="dog-centrado-sin-cursiva-c-a">DISPOÑO:</p>
    <p>Artigo único. Modificación do artigo 1 da Orde do 11 de maio de 1995, pola que se desenvolve a estrutura directiva das xerencias de atención primaria de Galicia.</p>
    <p>Un. Modifícase o punto 1.5.3 da dita orde, con supresión do órgano administrativo de subdirector médico. Este punto quedará redactado do modo seguinte: </p>
    <p>«1.5.3. Con dependencia do director asistencial existirán os seguintes órganos: </p>
    <ul>
     <li class="dog-vinheta-guion">O director médico. </li>
     <li class="dog-vinheta-guion">O director de enfermaría. </li>
     <li class="dog-vinheta-guion">O subdirector de enfermaría».</li>
    </ul>
    <p>Dous. Engádese un novo punto 1.5.4, coa seguinte redacción:</p>
    <p>«Con dependencia do/da director/a de xestión e servizos xerais existirá o seguinte órgano: </p>
    <p>-O/A subdirector/a de xestión».</p>
    <p>Disposición derradeira.</p>
    <p>Esta orde entrará en vigor ao día seguinte da súa publicación no <em>Diario Oficial de Galicia</em>.</p>
    <p>Santiago de Compostela, 16 de setembro de 2011.</p>
    <footer><p>M.ª Pilar Farjas Abadía<br>Conselleira de Sanidade</p></footer>

