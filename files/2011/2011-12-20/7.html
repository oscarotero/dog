---
date: '2011-12-20'
id: O150-141211-9835
page: 37306
number: 241
agency: Escola Galega de Administración Pública
section: III. Outras disposicións.
title: >-
  RESOLUCIÓN do 14 de decembro de 2011 pola que se convoca a Xornada sobre a
  Directiva de servizos e a Administración local.
range: Resolución
url: >-
  https://www.xunta.gal/dog/Publicados/2011/20111220/AnuncioO150-141211-9835_gl.html
---
<p>Dentro do plan de actividades da Escola Galega de Administración Pública para o ano 2011 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración coa Dirección Xeral de Administración Local, a Xornada sobre a Directiva de servizos e a Administración local, conforme as seguintes bases:</p>
    <p>1. Obxectivos.</p>
    <p>Proporcionar información aos asistentes sobre a Directiva de servizos e a súa incidencia no funcionamento actual das entidades locais, con especial incidencia na determinación do réxime de licenzas en materia de ambiente e urbanismo. </p>
    <p>Estudo da necesidade de adaptación das ordenanzas locais á Directiva de servizos.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– O marco normativo da Directiva de servizos e a súa incidencia no réxime local.</p>
    <p>– A Directiva de servizos e as licenzas de actividade.</p>
    <p>– A Directiva de servizos e a súa incidencia no réxime de concesión de licenzas e autorización no ámbito urbanístico.</p>
    <p>– A declaración responsable aplicada ao réxime de licenzas: o exemplo de Vigo.</p>
    <p>– A colaboración das entidades privadas no exercicio das funcións administrativas de verificación, inspección e control no ámbito urbanístico.</p>
    <p>– Mesa redonda: a problemática da Directiva de servizos no momento actual. Análise de situación e perspectivas de futuro.</p>
    <p>3. Destinatarios.</p>
    <p>Responsables das corporacións locais, secretarios municipais e outro persoal ao servizo da Administración local, así como interesados en xeral.</p>
    <p>4. Desenvolvemento.</p>
    <p>Esta xornada desenvolverase na Escola Galega de Administración Pública (EGAP) o día 27 de decembro de 2011.</p>
    <p>Duración: 7 horas lectivas, en horario de mañá e tarde.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas ao director da Escola Galega de Administración Pública (Polígono das Fontiñas, rúa Madrid, 2-4, CP 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números: 981 54 62 41 - 881 99 70 14.</p>
    <p>7. Prazo:</p>
    <p>O prazo de presentación de solicitudes finalizará o día 23 de decembro de 2011.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Seralles entregado un certificado de asistencia, ao final da xornada, a aquelas persoas inscritas que participasen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 14 de decembro de 2011.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>
    <footer><p>Folla de inscrición</p></footer>
    <table>
     <tbody>
      <tr>
       <td>1. Solicitante</td>
      </tr>
      <tr>
       <td>Apelidos Nome DNI</td>
      </tr>
     </tbody>
    </table>
    <table>
     <tbody>
      <tr>
       <td>2. Datos profesionais</td>
      </tr>
      <tr>
       <td>Posto de traballo/ profesión Corpo, subgrupo ou escala (1) Nivel (2)</td>
      </tr>
      <tr>
       <td>Entidade en que presta servizos: (3)</td>
      </tr>
      <tr>
       <td>Enderezo do posto de traballo: Rúa N.º Localidade Provincia CP Tfno.
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. Actividade solicitada</td>
      </tr>
      <tr>
       <td>Solicita asistir á Xornada sobre a Directiva de servizos e a Administración local que se desenvolverá na Escola Galega de Administración Pública (EGAP) o día 27 de decembro de 2011. 
         Sinatura,
        .................................................., ......... de....................................... de 2011
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable deste, no uso das funcións propias que teñen atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no art. 5 da Lei orgánica&amp;nbsp;15/1999, de protección de datos de carácter persoal (BOE n.º 298, do 14 de decembro).</td>
      </tr>
     </tbody>
    </table>
    <p>(1, 2 e 3): cubrir só en caso de ser funcionario ou funcionaria.</p>
    <p>Director da EGAP. Polígono das Fontiñas, rúa Madrid, 2-4, CP 15707 Santiago de Compostela (A Coruña)</p>

