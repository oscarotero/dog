---
date: '2011-12-29'
id: U500-221211-10267
page: 40378
number: 248
agency: Universidade de Vigo
section: IV. Oposicións e concursos.
title: >-
  ANUNCIO do 22 de decembro de 2011 polo que se dá publicidade á resolución
  reitoral mediante a que se convoca a cobertura temporal dunha praza na
  categoría de técnico superior de análise de superficies.
range: Anuncio
url: >-
  https://www.xunta.gal/dog/Publicados/2011/20111229/AnuncioU500-221211-10267_gl.html
---
<p>Consonte o Acordo de selección temporal, acceso interno e adscrición provisional do persoal de administración e servizos da Universidade de Vigo (DOG do 7 de abril de 2009), e en exercicio das competencias que me recoñece a Lei orgánica 6/2001, do 21 de decembro, de universidades, a Reitoría da Universidade de Vigo convoca proceso selectivo para cobertura temporal dunha praza na categoría de técnico superior de análise de superficies.</p>
    <p>A información completa (bases das convocatorias, modelo de solicitude etc.) pode consultarse no taboleiro de anuncios do rexistro xeral da universidade (edificio da Xerencia, Campus das Lagoas-Marcosende, Vigo) e nos rexistros auxiliares dos campus de Ourense (edificio administrativo, Campus Universitario As Lagoas), Pontevedra (Escola de Enxeñaría Forestal, Campus Universitario A Xunqueira) e Vigo (Escola de Enxeñaría Industrial, r/ Torrecedeira, 86), así como no seguinte enderezo electrónico: </p>
    <p>http://persoal.uvigo.es/persoal_gl/PAS/emprego/xerais/index.html</p>
    <p>Poden obter información e aclarar dúbidas a través do teléfono 986 81 37 62 (Negociado de Selección e Provisión, Servizo de Persoal de Administración e Servizos) ou do correo electrónico consultapas@uvigo.es</p>
    <p>O prazo de presentación de solicitudes rematará o 16 de xaneiro de 2012.</p>
    <p>Vigo, 22 de decembro de 2011.</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

