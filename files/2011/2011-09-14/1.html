---
date: '2011-09-14'
id: C3K1-050911-6073
page: 26875
number: 176
agency: Consellería de Sanidade
section: I. Disposicións xerais.
title: ORDE do 22 de agosto de 2011 pola que se crea o Consello Asesor de Pacientes.
range: Orde
url: >-
  https://www.xunta.gal/dog/Publicados/2011/20110914/AnuncioC3K1-050911-6073_gl.html
---
<p>A participación dos cidadáns na xestión do Sistema Público de Saúde de Galicia constitúe, ademais dun valor social, un instrumento de cooperación e información para a mellora da saúde e do benestar da cidadanía.</p>
    <p>Tanto a Lei xeral de sanidade como a Lei de saúde de Galicia sinalan a necesidade de contar coa visión e percepción dos pacientes nos distintos programas da actividade sanitaria.</p>
    <p>A Estratexia Sergas 2014 recolle como un dos obxectivos do Servizo Galego de Saúde impulsar os programas de prevención e promoción da saúde, desenvolvendo actuacións que melloren os resultados en saúde dos pacientes e da cidadanía en xeral.</p>
    <p>Para acceder a este obxectivo considérase adecuado pór en funcionamento programas de formación, desde a Escola Galega de Saúde, para os cidadáns, e o fomento da participación no sistema sanitario dos pacientes como unha forma de entender as súas necesidades e lograr a implicación e responsabilidade no coidado da súa saúde. Deste xeito, a través da voz dos pacientes, a organización sanitaria vai dispor das súas suxestións, inquedanzas e necesidades, e, en definitiva, do seu asesoramento, o que vai resultar especialmente significativo para a planificación da actividade e dos servizos do Servizo Galego de Saúde e das entidades públicas instrumentais adscritas a el.</p>
    <p>O Consello Asesor de Pacientes nace coa intención de constituírse en foro de participación das entidades e asociacións de pacientes que desexen traballar, xunto cos profesionais sanitarios, na mellora da calidade da asistencia sanitaria, achegando a percepción da actividade sanitaria desde a óptica dos pacientes.</p>
    <p>Na súa virtude, por proposta da Xerencia do Servizo Galego de Saúde e tendo en conta o disposto no artigo 38 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia</p>
    <h2>DISPOÑO:</h2>
    <p>Artigo 1. Obxecto.</p>
    <p>1. Créase o Consello Asesor de Pacientes como órgano de asesoramento do Servizo Galego de Saúde.</p>
    <p>2. O Consello Asesor de Pacientes adscríbese á Xerencia do Servizo Galego de Saúde.</p>
    <p>Artigo 2. Finalidade.</p>
    <p>O Consello Asesor de Pacientes ten como finalidade avanzar na mellora da seguridade dos pacientes, familiares e coidadores, actuando como unha estrutura que sirva para incrementar a calidade dos servizos sanitarios, fomentando os niveis de participación e facilitando aos pacientes a información necesaria para a toma de decisións e calquera outra do seu interese.</p>
    <p>Artigo 3. Funcións.</p>
    <p>Son funcións do Consello Asesor de Pacientes:</p>
    <ol>
     <li>Asesorar sobre as necesidades de formación das asociacións de pacientes.</li>
     <li>Asesorar sobre os programas da Escola Galega de Saúde para os cidadáns e propor novas actividades para incorporar a estes.</li>
     <li>Participar nos programas de formación da Escola Galega de Saúde para os cidadáns e nos foros que se creen.</li>
     <li>Revisar e asesorar sobre os materiais, documentos e instrumentos audiovisuais, realizados pola Escola Galega de Saúde para os cidadáns e orientados aos pacientes.</li>
     <li>Revisar e asesorar o Servizo Galego de Saúde sobre as guías de información dirixidas a pacientes.</li>
     <li>Asesorar sobre a información escrita de mellora da seguridade dirixida aos pacientes.</li>
     <li>Participar nos programas, grupos de discusión e de traballo para a mellora das guías de atención a pacientes crónicos.</li>
     <li>Participar nos programas de acollida do persoal de novo ingreso para difundir entre os profesionais sanitarios as expectativas e necesidades dos pacientes.</li>
     <li>Asesorar sobre o deseño dos espazos dos novos hospitais e centros de saúde para a mellora da súa accesibilidade.</li>
     <li>Formar parte dos equipos de mellora, como os de hixiene de mans, atención de enfermidades crónicas e outros.</li>
    </ol>
    <p>Artigo 4. Composición.</p>
    <p>1. O Consello Asesor de Pacientes estará composto polo presidente, vogais e secretario.</p>
    <p>2. A presidencia do Consello Asesor de Pacientes corresponderalle á persoa titular da Xerencia do Servizo Galego de Saúde.</p>
    <p>3. Serán membros do Consello Asesor de Pacientes en condición de vogais:</p>
    <p>a) Por parte da Consellería de Sanidade e do Servizo Galego de Saúde:</p>
    <p>– A persoa titular do centro directivo con competencia en materia de saúde pública.</p>
    <p>– A persoa titular do centro directivo do Servizo Galego de Saúde encargado da asistencia sanitaria.</p>
    <p>– A persoa titular da dirección da Escola Galega de Saúde para os Cidadáns.</p>
    <p>– A persoa titular da dirección da <em>Fundación Escola Galega de Administración Sanitaria</em>.</p>
    <p>b) Por parte das asociacións de pacientes:</p>
    <p>– Unha persoa en representación da <em>Asociación de Bulímicos y Anoréxicos de A Coruña</em>.</p>
    <p>– Unha persoa en representación da <em>Asociación de Crohn y Colitis Ulcerosa de A Coruña.</em></p>
    <p>– Unha persoa en representación da <em>Asociación Coruñesa de Persoas con Diabete.</em></p>
    <p>– Unha persoa en representación da <em>Asociación Coruñesa de Fibromialgia y Síndrome de Fatiga Crónica.</em></p>
    <p>– Unha persoa en representación da <em>Asociación Coruñesa de Promoción del Sordo.</em></p>
    <p>– Unha persoa en representación da <em>Asociación Española Contra el Cáncer</em> – Xunta Provincial da Coruña.</p>
    <p>– Unha persoa en representación da <em>Asociación Española Contra el Cáncer</em> – Xunta Provincial de Lugo.</p>
    <p>– Unha persoa en representación da <em>Asociación Española de Enfermos de Glucogenosis.</em></p>
    <p>– Unha persoa en representación da <em>Asociación Española de Linfangioleiomiomatosis.</em></p>
    <p>– Unha persoa en representación da <em>Asociación Española de Síndrome de Piernas Inquietas.</em></p>
    <p>– Unha persoa en representación da <em>Asociación de Familiares de Enfermos de Alzheimer da Coruña.</em></p>
    <p>– Unha persoa en representación da <em>Asociación de Familiares de Enfermos de Alzheimer e Outras Demencias de Ferrolterra.</em></p>
    <p>– Unha persoa en representación da <em>Asociación de Familiares de Enfermos de Alzheimer e Outras Demencias de Lugo.</em></p>
    <p>– Unha persoa en representación da <em>Asociación de Familiares y Enfermos de Fibrosis Pulmonar Idiopática y Fibrosis Pulmonar Familiar.</em></p>
    <p>– Unha persoa en representación da <em>Asociación de Fibromialxia e Fatiga Crónica do Noroeste.</em></p>
    <p>– Unha persoa en representación da <em>Asociación de Fibromialxia e Síndrome de Fatiga Crónica de Ourense.</em></p>
    <p>– Unha persoa en representación da <em>Asociación Galega de Axuda a Enfermos Tipo Alzheimer.</em></p>
    <p>– Unha persoa en representación da <em>Asociación Galega de Hemofilia.</em></p>
    <p>– Unha persoa en representación da <em>Asociación Galega de Síndrome de X-Fráxil.</em></p>
    <p>– Unha persoa en representación da <em>Asociación Galega de Espiña Bífida e Lesionados Medulares.</em></p>
    <p>– Unha persoa en representación da <em>Asociación de Implantados Cocleares de Galicia.</em></p>
    <p>– Unha persoa en representación da <em>Asociación de Loita Contra as Enfermidades de Ril </em>(A Coruña).</p>
    <p>– Unha persoa en representación da <em>Asociación de Loita Contra as Enfermidades de Ril </em>(Lugo).</p>
    <p>– Unha persoa en representación da <em>Asociación de Loita Contra as Enfermidades de Ril </em>(Ourense).</p>
    <p>– Unha persoa en representación da <em>Asociación Lucense de Apnea.</em></p>
    <p>– Unha persoa en representación da <em>Asociación de Fibromialxia de Lugo</em>.</p>
    <p>– Unha persoa en representación da <em>Asociación de Niños con Déficit de Atención y/o Hiperactividad.</em></p>
    <p>– Unha persoa en representación da <em>Asociación Ourensá de Esclerose Múltiple, E.L.A., Parkinson e Outras Enfermidades Neurodexenerativas.</em></p>
    <p>– Unha persoa en representación da <em>Asociación de Familias de Persoas con Parálise Cerebral.</em></p>
    <p>– Unha persoa en representación da <em>Asociación de Persoas con Trastorno Bipolar de Galicia.</em></p>
    <p>– Unha persoa en representación da <em>Asociación Gallega contra las Enfermedades Neuromusculares.</em></p>
    <p>– Unha persoa en representación da <em>Asociación PKU e OTM de Galicia.</em></p>
    <p>– Unha persoa en representación da <em>Asociación de Axuda ao Enfermo Mental A Mariña.</em></p>
    <p>– Unha persoa en representación da <em>Asociación de Artrite de Santiago</em>.</p>
    <p>– Unha persoa en representación da <em>Asociación de Diabéticos de Ferrolterra</em>.</p>
    <p>– Unha persoa en representación da <em>Asociación de Diabéticos de Vigo</em>.</p>
    <p>– Unha persoa en representación da <em>Asociación de Diabéticos Lucenses.</em></p>
    <p>– Unha persoa en representación da <em>Asociación de Familiares de Alzheimer de Ourense.</em></p>
    <p>– Unha persoa en representación da <em>Asociación de Personas Sordas de Santiago de Compostela.</em></p>
    <p>– Unha persoa en representación da <em>Asociación Diabético Auria.</em></p>
    <p>– Unha persoa en representación da <em>Asociación Ex-alcohólicos de Ferrolterra.</em></p>
    <p>– Unha persoa en representación da <em>Asociación Fonte da Virxe de Enfermos Mentais.</em></p>
    <p>– Unha persoa en representación da <em>Asociación Gallega para la Prevención del Glaucoma.</em></p>
    <p>– Unha persoa en representación da <em>Asociación Parkinson Ferrol.</em></p>
    <p>– Unha persoa en representación da <em>Asociación Parkinson Galicia – Bueu.</em></p>
    <p>– Unha persoa en representación da <em>Asociación de Pais de Persoas con Trastorno de Espectro Autista da Coruña </em>e Federación Autismo Galicia.</p>
    <p>– Unha persoa en representación da A<em>sociación de Pais de Nenos con Minusvalidez.</em></p>
    <p>– Unha persoa en representación da <em>Asociación e Pais de Persoas con Discapacidade Intelectual.</em></p>
    <p>– Unha persoa en representación da <em>Asociación Galega de Familias de Persoas Afectadas pola Síndrome de Asperger.</em></p>
    <p>– Unha persoa en representación da <em>Asociación Pro-Persoas con Discapacidade de Galicia.</em></p>
    <p>– Unha persoa en representación da Confederación Galega de Persoas con Discapacidade (A Mariña).</p>
    <p>– Unha persoa en representación da Confederación Galega de Persoas con Discapacidade (Lugo).</p>
    <p>– Unha persoa en representación da Confederación Galega de Persoas con Discapacidade (Santiago).</p>
    <p>– Unha persoa en representación da Cruz Vermella Española de Galicia.</p>
    <p>– Unha persoa en representación da Federación Galega de Institucións para a Síndrome de Down.</p>
    <p>– Unha persoa en representación da Federación de Asociacións Galegas de Familiares de Enfermos de Alzheimer e Outras.</p>
    <p>– Unha persoa en representación da Federación de Asociacións de Persoas Xordas de Galicia.</p>
    <p>– Unha persoa en representación da Federación de Asociacións de Familiares e Persoas con Enfermidade Mental de Galicia.</p>
    <p>– Unha persoa en representación da Federación Galega de Dano Cerebral.</p>
    <p>– Unha persoa en representación da Federación Gallega de Enfermedades Raras y Crónicas.</p>
    <p>– Unha persoa en representación da <em>Fundación Irene Megías contra la Meningitis.</em></p>
    <p>– Unha persoa en representación da <em>Fundación Menela.</em></p>
    <p>– Unha persoa en representación do Grupo de Persoas con Discapacidade da Coruña.</p>
    <p>– Unha persoa en representación da Liga Reumatolóxica Galega.</p>
    <p>– Unha persoa en representación da <em>Asociación Galega de Mulleres Afectadas por Cancro de Mama.</em></p>
    <p>– Unha persoa en representación da <em>Asociación de Pais/Nais ou Titores de Persoas con Trastornos do Espectro Autista.</em></p>
    <p>– Unha persoa en representación de Redmadre.</p>
    <p>– Unha persoa en representación da <em>Asociación de Dano Cerebral de Compostela.</em></p>
    <p>– Unha persoa en representación da <em>Sociedad Gallega Interdisciplinaria de Sida.</em></p>
    <p>– Unha persoa en representación da Unión Galega de Epilepsia.</p>
    <p>4. A secretaría corresponderalle a un empregado público ou traballador dependente da Xerencia ou Dirección do Servizo Galego de Saúde, designado por esta.</p>
    <p>5. Na composición do Consello Asesor de Pacientes procurarase a participación paritaria de mulleres e homes.</p>
    <p>Artigo 5. Funcións da Presidencia.</p>
    <p>Correspóndelle á Presidencia do Consello Asesor de Pacientes:</p>
    <p>a) Exercer a súa representación.</p>
    <p>b) Coordinar as actividades do Consello e levar adiante a execución dos acordos adoptados.</p>
    <p>c) Acordar a convocatoria das reunións ordinarias e extraordinarias do Consello.</p>
    <p>Artigo 6. Funcións da Secretaría.</p>
    <p>Corresponderalle á Secretaría a realización das seguintes funcións:</p>
    <p>a) Efectuar a convocatoria das reunións por orde da presidencia, así como a citación aos membros do Consello Asesor de Pacientes.</p>
    <p>b) Recibir e custodiar as propostas dos membros do Consello Asesor de Pacientes.</p>
    <p>c) Preparar o despacho dos asuntos que deban ser tratados en cada reunión do Consello Asesor de Pacientes.</p>
    <p>d) Redactar a autorizar as actas das reunións, e, se é o caso, expedir as certificacións dos acordos adoptados.</p>
    <p>e) Dar traslado dos acordos adoptados aos órganos ou entidades que correspondan.</p>
    <p>f) Aqueloutras que sexan inherentes ou que resulten da condición da secretaría de órgano colexiado.</p>
    <p>Artigo 7. Réxime de suplencias.</p>
    <p>1. A persoa titular da presidencia e os vogais poderán ser substituídos polas persoas que designen. No caso das entidades e/ou asociacións a suplencia corresponderá á persoa que designe o órgano que corresponda segundo o establecido nos seus estatutos. A designación deberá constar expresamente acreditada para cada reunión.</p>
    <p>2. A persoa titular da secretaría poderá ser substituída por outro empregado ou traballador público da mesma unidade por designación da Xerencia ou Dirección do Servizo Galego de Saúde.</p>
    <p>Artigo 8. Funcionamento.</p>
    <p>1. O Consello Asesor de Pacientes reunirase, con carácter ordinario, cada seis meses. Con carácter extraordinario poderá reunirse cantas veces o considere necesario a persoa titular da presidencia, por iniciativa propia ou da terceira parte dos membros do Consello Asesor de Pacientes.</p>
    <p>2. A convocatoria de cada reunión e a documentación que se una remitiranse ao enderezo de correo electrónico que deberá indicar previamente cada membro do Consello. A Secretaría adoptara todas as medidas necesarias para a protección de datos persoais de acordo coa normativa vixente na materia.</p>
    <p>3. De cada reunión que se realice levantarase unha acta en que se recollerán, de forma breve, as persoas asistentes e os acordos adoptados.</p>
    <p>4. Os acordo do Consello aprobaranse por maioría simple do membros presentes.</p>
    <p>Artigo 9. Participación externa.</p>
    <p>1. Poderán participar nas reunións, con voz pero sen voto, aquelas persoas que polas súas actividades, coñecemento ou experiencia, a presidencia considere oportuno que estean presentes por razón dos asuntos que se vaian tratar.</p>
    <p>2. Igualmente poderán participar nas reunións con voz pero sen voto, os representantes das asociacións de pacientes non incluídas no anexo desta orde que soliciten a súa presencia nela e sexan autorizadas pola presidencia do Consello.</p>
    <p>Disposición adicional única. Réxime supletorio.</p>
    <p>En todo o non previsto nesta orde, aplicarase o disposto nos artigos 14 a 21 da Lei 16/2010, do 27 de decembro, de organización e funcionamento da Administración xeral e do sector público autonómico de Galicia.</p>
    <p>Disposición derradeira única. Entrada en vigor.</p>
    <p>Esta orde entrará en vigor aos vinte días da súa publicación no Diario Oficial de Galicia.</p>
    <p>Santiago de Compostela, 22 de agosto de 2011.</p>
    <footer><p>María del Pilar Farjas Abadía<br>Conselleira de Sanidade</p></footer>

