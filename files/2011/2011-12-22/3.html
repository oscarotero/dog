---
date: '2011-12-22'
id: CA01-151211-9841
page: 37673
number: 243
agency: Consellería de Facenda
section: III. Outras disposicións.
title: >-
  DECRETO 232/2011, do 2 de decembro, polo que se adscriben á Fundación Galega
  da Formación para o Traballo espazos no edificio sito na rúa Airas Nunes de
  Santiago de Compostela.
range: Decreto
url: >-
  https://www.xunta.gal/dog/Publicados/2011/20111222/AnuncioCA01-151211-9841_gl.html
---
<p>A Comunidade Autónoma de Galicia dispón da propiedade do edificio sito na rúa Airas Nunes de Santiago de Compostela, de acordo coa escritura pública de cesión do 1 de decembro de 2006 do Concello de Santiago de Compostela. Tendo en conta a necesidade de espazos da Fundación Galega da Formación para o Traballo, faise precisa a adscrición parcial do referido inmoble.</p>
    <p>Logo de informe de valoración do Servizo de Investigación Patrimonial e Obras, tramitouse o correspondente expediente de adscrición de conformidade co artigo 21.4.º do Decreto 50/1989, do 9 de marzo, polo que se aproba o regulamento para a execución da Lei 3/1985, do 12 de abril, do patrimonio da Comunidade Autónoma galega, e estableceuse unha nova repartición de superficies, así como a porcentaxe de participación nos gastos.</p>
    <p>Na súa virtude, por proposta da conselleira de Facenda, e logo de deliberación do Consello da Xunta de Galicia, na súa reunión do día dous de decembro de dous mil once,</p>
    <h2>DISPOÑO:</h2>
    <p>Artigo 1.</p>
    <p>Adscríbense á Fundación Galega da Formación para o Traballo os espazos que se relacionan a seguir, no edificio sito na rúa Airas Nunes de Santiago de Compostela, de acordo co informe de valoración que figura no expediente:</p>
    <table>
     <tbody>
      <tr>
       <td></td>
       <td>Planta
        semisoto</td>
       <td>Planta
        baixa</td>
       <td>Planta 1.ª</td>
       <td>Total</td>
       <td>Porcentaxe ocupación</td>
      </tr>
      <tr>
       <td>Fundación Galega da Formación para o Traballo</td>
       <td>272,3 m2</td>
       <td>-------</td>
       <td>-------</td>
       <td>272,3 m2</td>
       <td>10,51%</td>
      </tr>
     </tbody>
    </table>
    <p>Artigo 2.</p>
    <p>A adscrición confire á entidade sinalada as facultades de administración, xestión e conservación do ben, e participará nos gastos derivados dos consumos de auga, electricidade etc., así como dos mantementos das instalacións ou servizos que vaian ser compartidos, en proporción á porcentaxe de ocupación indicada no artigo anterior.</p>
    <p>Artigo 3.</p>
    <p>A Consellería de Facenda, a través da Secretaría Xeral Técnica e do Patrimonio, levará a cabo os trámites necesarios para a efectividade do disposto neste decreto.</p>
    <p>Santiago de Compostela, dous de decembro de dous mil once.</p>
    <footer><p>Alberto Núñez Feijóo<br>Presidente</p><p>Marta Fernández Currás<br>Conselleira de Facenda</p></footer>

