---
date: '2011-12-22'
id: C3F1-151211-9851
page: 37680
number: 243
agency: Consellería de Educación e Ordenación Universitaria
section: III. Outras disposicións.
title: >-
  DECRETO 233/2011, do 2 de decembro, polo que se modifica a denominación da
  Escola Universitaria de Formación do Profesorado de EXB da Universidade de
  Santiago de Compostela.
range: Decreto
url: >-
  https://www.xunta.gal/dog/Publicados/2011/20111222/AnuncioC3F1-151211-9851_gl.html
---
<p>A Lei 11/1989, do 20 de xullo, de ordenación do sistema universitario de Galicia, establece o procedemento para a creación e recoñecemento de universidades, centros universitarios e autorización de estudos na Comunidade Autónoma de Galicia.</p>
    <p>Tendo en conta que o proceso de adaptación ao Espazo Europeo de Ensino Superior non supón só a modificación das titulacións da anterior ordenación das ensinanzas universitarias senón tamén a dos centros en que estas se imparten, neste decreto autorízase a modificación da denominación da Escola Universitaria de Formación do Profesorado de EXB do Campus de Lugo, da Universidade de Santiago de Compostela, que pasará a denominarse Facultade de Formación do Profesorado para adaptala á estrutura dos novos estudos de grao. </p>
    <p>En aplicación do artigo 8.2 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, e por proposta do Consello de Goberno da Universidade de Santiago de Compostela, co informe favorable do seu Consello Social e do Consello Galego de Universidades, no exercicio das competencias sinaladas na Lei 2/2003, do 22 de maio, e na Lei 1/1983, do 22 de febreiro, de normas reguladoras da Xunta e da súa Presidencia, por proposta do conselleiro de Educación e Ordenación Universitaria e logo da deliberación do Consello da Xunta de Galicia na súa reunión do dous de decembro de dous mil once,</p>
    <h2>DISPOÑO:</h2>
    <p>Artigo único.</p>
    <p>Autorizar a modificación da denominación da Escola Universitaria de Formación do Profesorado de EXB do Campus de Lugo da Universidade de Santiago de Compostela, que pasará a denominarse Facultade de Formación do Profesorado.</p>
    <p>Disposición derradeira primeira.</p>
    <p>Autorízase o conselleiro de Educación e Ordenación Universitaria para que, no ámbito das súas competencias, dite as disposicións necesarias para o desenvolvemento deste decreto.</p>
    <p>Disposición derradeira segunda.</p>
    <p>Este decreto entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, dous de decembro de dous mil once.</p>
    <footer><p>Alberto Núñez Feijóo<br>Presidente</p><p>Jesús Vázquez Abad<br>Conselleiro de Educación e Ordenación Universitaria</p></footer>

