---
date: '2011-11-17'
id: CA02-091111-8531
page: 33668
number: 220
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 7 de novembro de 2011 pola que se acorda a cesión en propiedade dunha
  motoniveladora ao Concello de Xinzo de Limia.
range: Orde
url: >-
  https://www.xunta.gal/dog/Publicados/2011/20111117/AnuncioCA02-091111-8531_gl.html
---
<p>A Lei 31/1985, do 12 de abril, de patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social e o Decreto 50/1989, polo que se aproba o regulamento da citada Lei 3/1985, exixe que a orde de cesión exprese a finalidade concreta a que a entidade beneficiaria debe destinar os bens, así como as súas condicións.</p>
    <p>A Xunta é titular na actualidade dunha motoniveladora que se atopa na actualidade nas instalacións do Servizo Provincial de Infraestruturas da Xefatura Territorial da Consellería de Medio Ambiente, Territorio e Infraestruturas (CMATI) en Ourense, máis en concreto, nas instalacións do Servizo de Infraestruturas no polígono industrial de San Cibrao das Viñas (Ourense).</p>
    <p>As súas características son as seguintes:</p>
    <p>Marca da motoniveladora: John Deere.</p>
    <p>Modelo: 670A.</p>
    <p>Número de bastidor: 010255.</p>
    <p>Potencia: 125 HP.</p>
    <p>Matrícula: MOP-19893.</p>
    <p>Esta motoniveladora foi transferida á Xunta de Galicia en virtude do disposto no Real decreto 3317/1982, do 24 de xullo (BOE n.º 291, do 4 de decembro), sobre traspaso de funcións e servizos do Estado á Comunidade Autónoma de Galicia en materia de estradas.</p>
    <p>De conformidade co previsto no artigo 27, números 15 a 29, do Estatuto de autonomía de Galicia e no uso das facultades que me confire o artigo 35 bis da Lei 3/1985, do 12 de abril, de patrimonio de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1.</p>
    <p>Acórdase a cesión en propiedade ao Concello de Xinzo de Limia (Ourense) da seguinte máquina motoniveladora:</p>
    <p>Marca da motoniveladora: John Deere.</p>
    <p>Modelo: 670A.</p>
    <p>Número de bastidor: 010255.</p>
    <p>Potencia: 125 HP.</p>
    <p>Matrícula: MOP-19.893.</p>
    <p>Artigo 2.</p>
    <p>A cesión sinalada no artigo anterior queda sometida ás seguintes cláusulas:</p>
    <p>a) De conformidade co establecido nos artigos 35 bis da Lei 3/1985, do patrimonio da Comunidade Autónoma de Galicia, e 96 bis do Decreto 50/1989, polo que se aproba o seu regulamento, o ben cedido destinarao o concello a fins de utilidade pública ou de interese social, de xeito especial a traballos nas estradas.</p>
    <p>b) Coa cesión outórgaselle ao Concello de Xinzo de Limia a propiedade do ben moble cedido.</p>
    <p>c) Serán por conta da entidade cesionaria todos os gastos de conservación e mantemento do ben moble cedido.</p>
    <p>d) Serán causas de resolución da cesión acordada, revertendo o ben ao patrimonio da Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioración que aquel experimentase, as seguintes:</p>
    <p>– A non aplicación do ben cedido ao fin sinalado na letra a) deste artigo.</p>
    <p>– A súa utilización con grave quebrantamento.</p>
    <p>– En xeral, o incumprimento da cesión.</p>
    <p>Artigo 3.</p>
    <p>A devandita cesión formalizarase mediante acta subscrita polo secretario xeral técnico desta consellería ou funcionario en quen delegue, e nela deberá constar o acordo de cesión e aceptación do cesionario.</p>
    <p>Disposición derradeira primeira.</p>
    <p>Facúltase o secretario xeral técnico da Consellería de Medio Ambiente, Territorio e Infraestruturas para ditar as instrucións precisas para a execución do disposto nesta orde.</p>
    <p>Disposición derradeira segunda.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 7 de novembro de 2011.</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

