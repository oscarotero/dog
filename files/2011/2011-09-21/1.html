---
date: '2011-09-21'
id: CA06-160911-6410
page: 27827
number: 181
agency: Consellería do Mar
section: III. Outras disposicións.
title: >-
  ORDE do 14 de setembro de 2011 pola que se acorda a cesión en propiedade da
  embarcación Illas Sisargas, propiedade da Comunidade Autónoma de Galicia, á
  Confraría de Pescadores de Malpica de Bergantiños (A Coruña).
range: Orde
url: >-
  https://www.xunta.gal/dog/Publicados/2011/20110921/AnuncioCA06-160911-6410_gl.html
---
<p>A Lei 3/1985, do 12 de abril, de patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social, e o Decreto 50/1989, polo que se aproba o regulamento da citada Lei 3/1985, exixe que a orde de cesión exprese a finalidade concreta a que a entidade beneficiaria debe destinar os bens, así como as súas condicións.</p>
    <p>Por outra banda, a Lei 6/2009, do 11 de decembro, de modificación da Lei 11/2008, do 3 de decembro, de pesca de Galicia, define as confrarías de pescadores de Galicia como corporacións de dereito público, sen ánimo de lucro, dotadas con personalidade xurídica e capacidade de obrar para o cumprimento dos seus fins, que actúan como órganos de consulta e colaboración da Administración da Comunidade Autónoma de Galicia en materias relativas á actividade extractiva e á ordenación do sector pesqueiro, e dispón que se rexerán pola súa lexislación específica.</p>
    <p>Na actualidade, a embarcación Illas Sisargas consta inscrita a favor da Xunta de Galicia no Rexistro Marítimo Español, provincia marítima da Coruña, distrito marítimo de Corme, con matrícula 8.ª CO-3-2, coas características seguintes:</p>
    <p>Nome da embarcación: Illas Sisargas.</p>
    <p>Ano de construción: 1983.</p>
    <p>Tipo de embarcación: especiais. </p>
    <p>Subtipo de embarcación: vixilancia.</p>
    <p>Motor: YAMAHA modelo ME200FT núm. 72W0000320 de potencia KW/CV 45,60/62,02.</p>
    <p>Dimensións: manga 2,60, eslora 7,60, puntal 1,40.</p>
    <p>T.R.B.: 5,03.</p>
    <p>Folio: 2/.</p>
    <p>Lista: 8.</p>
    <p>Ano de inscrición: 1990.</p>
    <p>O 13 de xuño de 2011 a Confraría de Pescadores de Malpica de Bergantiños solicitou a cesión en propiedade da referida embarcación de vixilancia.</p>
    <p>Debido a que a referida confraría destina a embarcación Illas Sisargas para fins de utilidade pública e de interese social, de xeito especial, á realización de vixilancia no ámbito territorial determinado polos respectivos estatutos e á colaboración en asuntos de salvamento marítimo e loita contra a contaminación, cómpre cederlle en propiedade a embarcación Illas Sisargas, adscrita a esta consellería, para ser destinada aos fins sinalados.</p>
    <p>Por outro lado, dado que carece de fins lucrativos, considérase axeitado provela da dita embarcación para o fortalecemento da súa estrutura. </p>
    <p>En consecuencia, de conformidade co previsto no artigo 27, números 15 e 29, do Estatuto de autonomía de Galicia e no uso das facultades que me confire o artigo 35 bis da Lei 3/1985, do 12 de abril, de patrimonio de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2>DISPOÑO</h2>
    <p>Artigo 1.</p>
    <p>Acórdase a cesión en propiedade á Confraría de Pescadores de Malpica de Bergantiños (A Coruña) da seguinte embarcación:</p>
    <p>Nome da embarcación: Illas Sisargas.</p>
    <p>Ano de construción: 1983.</p>
    <p>Tipo de embarcación: especiais. </p>
    <p>Subtipo de embarcación: vixilancia.</p>
    <p>Motor: Yamaha modelo ME200FT núm. 72W0000320 de potencia KW/CV 45,60/62,02 </p>
    <p>Dimensións: manga 2,60, eslora 7,60, puntal 1,40.</p>
    <p>T.R.B.: 5,03.</p>
    <p>Folio: 2/.</p>
    <p>Lista: 8.</p>
    <p>Matrícula: 8.ª CO-3-2.</p>
    <p>Ano de inscrición:1990.</p>
    <p>Artigo 2.</p>
    <p>A cesión sinalada no artigo anterior queda sometida ás seguintes claúsulas:</p>
    <p>a) De conformidade co establecido polos artigos 35 bis da Lei 3/1985, do patrimonio da Comunidade Autónoma de Galicia, e 96 bis do Decreto 50/1989, polo que se aproba o seu regulamento, o ben cedido destinarao a confraría cesionaria a fins de utilidade pública ou de interese social, de xeito especial, á realización de vixilancia no ámbito territorial determinado polos respectivos estatutos e á colaboración en asuntos de salvamento marítimo e loita contra a contaminación.</p>
    <p>b) Coa cesión outórgaselle á Confraría de Pescadores de Malpica de Bergantiños (A Coruña) a propiedade do ben moble cedido.</p>
    <p>c) Serán por conta da entidade cesionaria todos os gastos de conservación e mantemento do ben moble cedido.</p>
    <p>d) Serán causas de resolución da cesión acordada, revertendo o ben ao patrimonio da Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioración que aquel experimentase, as seguintes: </p>
    <p>– A non aplicación do ben cedido ao fin sinalado na letra a) deste artigo.</p>
    <p>– A súa utilización con grave quebrantamento.</p>
    <p>– En xeral, o incumprimento das condicións de cesión.</p>
    <p>Artigo 3.</p>
    <p>A devandita cesión formalizarase mediante acta subscrita polo secretario xeral técnico desta consellería ou funcionario en quen delegue, debendo constar nela o acordo de cesión e a aceptación do cesionario.</p>
    <p>Disposición derradeira primeira.</p>
    <p>Facúltase o secretario xeral técnico da Consellería do Mar para ditar as instrucións precisas para a execución do disposto nesta orde.</p>
    <p>Disposición derradeira segunda.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 14 de setembro de 2011.</p>
    <footer><p>Rosa M.ª Quintana Carballo<br>Conselleira do Mar</p></footer>

