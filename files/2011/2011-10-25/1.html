---
date: '2011-10-25'
id: C3C1-211011-7825
page: 31283
number: 204
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 17 de outubro de 2011, da Dirección Xeral de Xustiza, pola que
  se fan públicas as listaxes provisionais das solicitudes admitidas e excluídas
  dos programas correspondentes ás axudas do fondo de acción social do ano 2011
  para o persoal ao servizo da Administración de xustiza con destino na
  Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2011/20111025/AnuncioC3C1-211011-7825_gl.html
---
<p>De conformidade co establecido no punto 6 (procedemento) das condicións xerais da convocatoria do programa de acción social do ano 2011 para o persoal ao servizo da Administración de xustiza con destino na Comunidade Autónoma de Galicia, á cal se lle deu publicidade por medio da Resolución do 10 de xuño de 2011, da Dirección Xeral de Xustiza, publicada no <em>Diario Oficial de Galicia</em> n.º 126, do 1 de xullo, esta dirección xeral</p>
    <footer><p>ACORDA:</p></footer>
    <p>Primeiro. Facer públicas as listaxes provisionais das solicitudes admitidas e excluídas dos programas I (axuda fillos e estudos fillos) e II (axuda estudos funcionarios) nas páxinas web: http://www.intranetxustiza.xunta.es e http://cpapx.xunta.es/accion-social</p>
    <p>En aplicación da Lei orgánica de protección de datos de carácter persoal, a admisión ou a exclusión dos solicitantes dos programas III (axuda discapacidades) e IV (axuda por celiaquía, intolerancia á lactosa e crohn) comunicarase persoalmente aos interesados.</p>
    <p>Segundo. Os/as solicitantes destes programas poderán formular alegacións no prazo de 15 días naturais a partir do seguinte ao da publicación desta resolución no <em>Diario Oficial de Galicia</em>, de acordo co establecido no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, e no devandito punto 6 do acordo sobre criterios de repartición do fondo de acción social para o exercicio 2011. A presentación da documentación cómpre facela nos rexistros xerais dos órganos administrativos establecidos no artigo 38 da mencionada Lei 30/1992, e dirixilos á Dirección Xeral de Xustiza da Consellería de Presidencia, Administracións Públicas e Xustiza (praza de Europa, 5A, 4.º, polígono das Fontiñas, 15781 Santiago de Compostela).</p>
    <p>Santiago de Compostela, 17 de outubro de 2011.</p>
    <footer><p>Juan José Martín Álvarez<br>Director xeral de Xustiza</p></footer>

