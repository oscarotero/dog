---
date: '2011-07-29'
id: C3F1-140711-4442
page: 21633
number: 145
agency: Consellería de Educación e Ordenación Universitaria
section: I. Disposicións xerais.
title: >-
  RESOLUCIÓN do 12 de xullo de 2011, da Dirección Xeral de Educación, Formación
  Profesional e Innovación Educativa, pola que se establece o perfil do programa
  de cualificación profesional inicial de asistencia en actividades e en
  instalacións deportivas en Galicia.
range: Resolución
url: >-
  https://www.xunta.gal/dog/Publicados/2011/20110729/AnuncioC3F1-140711-4442_gl.html
---
<p>O Real decreto 146/2011, do 4 de febreiro, estableceu, entre outras, a cualificación profesional de nivel 1 de operacións auxiliares na organización de actividades e funcionamento de instalacións deportivas, pertencente á familia profesional de actividades físicas e deportivas, así como os módulos formativos asociados ás unidades de competencia de que se compón.</p>
    <p>O Decreto 114/2010, do 1 de xullo, polo que se establece a ordenación xeral da formación profesional do sistema educativo de Galicia, recolle na súa disposición adicional terceira que os módulos específicos asociados a unidades de competencia de cualificacións profesionais de nivel 1 incluídos nos programas de cualificación profesional inicial desenvolven a competencia do perfil profesional e formarán parte da formación profesional do sistema educativo, e determina que a consellería con competencias en materia de educación establecerá o currículo dos módulos específicos dos respectivos perfís profesionais conforme o tecido produtivo de Galicia.</p>
    <p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Educación, Formación Profesional e Innovación Educativa, e que deberán tomar como referencia os módulos formativos asociados ás unidades de competencia que inclúa o perfil.</p>
    <p>Na súa virtude, esta dirección xeral</p>
    <h2>RESOLVE:</h2>
    <p>Primeiro. <em>Obxecto</em>.</p>
    <p>A presente resolución ten por obxecto o establecemento do perfil profesional do programa de cualificación profesional inicial de asistencia en actividades e en instalacións deportivas en Galicia.</p>
    <p>Segundo. <em>Identificación</em>.</p>
    <p>O programa de cualificación profesional inicial de asistencia en actividades e en instalacións deportivas queda identificado polos seguintes elementos:</p>
    <p>– Denominación: asistencia en actividades e en instalacións deportivas.</p>
    <p>– Nivel: programa de cualificación profesional inicial.</p>
    <p>– Duración: 580 horas.</p>
    <p>– Familia profesional: actividades físicas e deportivas.</p>
    <p>Terceiro. <em>Competencia xeral</em>.</p>
    <p>Realizar operacións auxiliares de organización de actividades e funcionamento de instalacións deportivas, conforme as directrices establecidas na programación de referencia, en condicións de calidade e seguridade, sempre desde un trato afable que permita conseguir a participación e a satisfacción de todos os tipos de usuarios.</p>
    <p>Cuarto. <em>Competencias profesionais, persoais e sociais</em>.</p>
    <p>As competencias profesionais, persoais e sociais deste programa de cualificación profesional inicial son as que se relacionan:</p>
    <p> a) Asistir no control de acceso e circulación na instalación deportiva e informar o responsable superior das incidencias producidas.</p>
    <p>b) Realizar operacións relacionadas co cobramento ás persoas usuarias, de xeito que se cumpran os criterios e os procedementos de organización para o uso da instalación e das súas actividades.</p>
    <p>c) Recibir as persoas usuarias e informalas sobre as normas de uso da instalación deportiva e as actividades que se ofrecen.</p>
    <p>d) Acompañar e asistir as persoas usuarias na zona de actividades considerando as súas capacidades e o seu grao de autonomía persoal, para garantir a súa participación e a súa seguridade.</p>
    <p>e) Comprobar os datos das persoas usuarias utilizando medios manuais e mecánicos previstos no protocolo de uso.</p>
    <p>f) Distribuír e recoller o material vinculado ás actividades que se realicen, así como comprobar o seu estado e comunicar as incidencias aos técnicos deportivos e ao responsable superior, de ser o caso.</p>
    <p>g) Realizar operacións relacionadas coa organización e a distribución espacial das persoas usuarias, colaborar co técnico responsable da actividade e asistir con prioridade as persoas participantes con problemas de mobilidade.</p>
    <p>h) Realizar operacións auxiliares relacionadas coa organización de xornadas, eventos e competicións para asistir o persoal técnico responsable do seu desenvolvemento.</p>
    <p>i) Revisar o estado da instalación deportiva para garantir a seguridade no desenvolvemento das actividades.</p>
    <p>j) Realizar as operacións auxiliares que permitan xerar un contorno seguro en situacións de emerxencia e evacuación, para favorecer a seguridade das persoas usuarias e do persoal da instalación deportiva.</p>
    <p>k) Realizar operacións de apoio en situacións de accidente ou emerxencia, para prestar a atención inicial previa aos coidados facultativos e de primeiros auxilios dun técnico superior.</p>
    <p>l) Adaptarse á organización específica da empresa, integrándose no sistema de relacións técnico-laborais.</p>
    <p>m) Comunicarse eficazmente coas persoas adecuadas en cada momento, respectando as canles establecidas na organización.</p>
    <p>n) Executar as intervencións de acordo coas instrucións recibidas, seguindo o protocolo establecido e aplicando os procedementos específicos da empresa.</p>
    <p>ñ) Manter hábitos de orde, puntualidade, responsabilidade e pulcritude ao longo da actividade.</p>
    <p>o) Demostrar as actitudes de cortesía, respecto e discreción requiridas na atención á clientela.</p>
    <p>p) Actuar con confianza na propia capacidade profesional e prestar atención ás innovacións que se produzan dentro do sector e que poidan fomentar o propio desenvolvemento profesional.</p>
    <p>q) Demostrar certa autonomía na resolución de pequenas continxencias básicas relacionadas coa súa actividade.</p>
    <p>r) Empregar tempo e esforzo en ampliar coñecementos e información complementaria.</p>
    <p>Quinto. <em>Relación de cualificacións e unidades de competencia do Catálogo nacional das cualificacións profesionais incluídas no perfil profesional</em>.</p>
    <p>Cualificacións profesionais completas incluídas no perfil:</p>
    <p> Operacións auxiliares na organización de actividades e funcionamento de instalacións deportivas, AFD500_1 (Real decreto 146/2011, do 4 de febreiro), que abrangue as seguintes unidades de competencia:</p>
    <p>– UC1631_1: realizar operacións auxiliares de control de acceso e circulación na instalación deportiva, e asistir os usuarios no uso desta.</p>
    <p>– UC1632_1: realizar a asistencia operativa aos técnicos deportivos durante o desenvolvemento das súas actividades en instalacións deportivas.</p>
    <p>– UC1633_1: realizar operacións preventivas para mellorar a seguridade na instalación deportiva e iniciar a asistencia en caso de emerxencia.</p>
    <p>Sexto. <em>Ámbito profesional</em>.</p>
    <p>1. Desenvolve a súa actividade profesional por conta allea, tanto no ámbito público (Administración xeral do Estado e administracións autonómicas ou locais) como en entidades de carácter privado, xa sexan grandes, medianas ou pequenas empresas, ximnasios e federacións deportivas, piscinas, espazos naturais, parques acuáticos, empresas de servizos deportivos, empresas de turismo activo, hoteis, cámpings, balnearios e centros de SPA, empresas de xestión deportiva, clubs e asociacións deportivo-recreativas e de lecer, comunidades de veciños, centros educativos e instalacións deportivas afíns, baixo a supervisión directa e sistemática dun responsable superior.</p>
    <p>2. Localízase nos sectores do deporte, lecer e tempo libre, e turismo.</p>
    <p>3. Ocupacións e postos de traballo máis salientables.</p>
    <p>– Auxiliar de control de instalacións deportivas.</p>
    <p>– Expendedor/a de entradas.</p>
    <p>– Acompañante de usuarios en instalacións deportivas.</p>
    <p>Sétimo. <em>Módulos específicos</em>.</p>
    <p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I da presente resolución.</p>
    <p>2. Son os que se relacionan:</p>
    <p>– ME0115. Asistencia a usuarios e control de accesos. </p>
    <p>– ME0116. Asistencia a técnicos deportivos na organización de espazos, actividades e material. </p>
    <p>– ME0117. Operacións preventivas de seguridade e asistencia en caso de emerxencia. </p>
    <p>– ME0118. Formación en centros de traballo.</p>
    <p>Oitavo. <em>Espazos e equipamentos</em>.</p>
    <p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
    <p>2. Os espazos formativos establecidos poden ser ocupados por diferentes grupos de alumnado.</p>
    <p>3. Non cómpre que os espazos formativos identificados se diferencien mediante cerramentos.</p>
    <p>Noveno. <em>Profesorado e persoas formadoras</em>.</p>
    <p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
    <p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
    <p>3. O perfil das persoas formadoras que impartan os módulos específicos en ámbitos produtivos establécese no anexo IV desta resolución.</p>
    <p>Décimo. <em>Relación de módulos específicos coas unidades de competencia do Catálogo nacional de cualificacións profesionais que inclúe o programa.</em></p>
    <p>A relación dos módulos específicos coas unidades de competencia do Catálogo nacional de cualificacións profesionais que inclúe o programa é a que figura na táboa que se inclúe como anexo V desta resolución.</p>
    <p>Décimo primeiro. <em>Distribución horaria dos módulos específicos</em>.</p>
    <p>A distribución horaria dos módulos específicos cursados en ámbitos non produtivos especifícase no anexo VI desta resolución.</p>
    <p>Disposición derradeira. <em>Entrada en vigor</em>.</p>
    <p>Esta resolución entrará en vigor a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 12 de xullo de 2011.</p>
    <footer><p>José Luis Mira Lema<br>Director xeral de Educación, Formación Profesional e Innovación Educativa</p></footer>
    <p>1. Anexo I: módulos específicos.</p>
    <p>1.1. Módulo específico: asistencia a usuarios e control de accesos.</p>
    <p>• Código: ME0115.</p>
    <p>• Duración: 186 horas.</p>
    <p>1.1.1. Resultados de aprendizaxe e criterios de avaliación.</p>
    <p>• RA1. Define sistemas de acceso de persoas usuarias a instalacións deportivas. </p>
    <p>– CA1.1. Definíronse sistemas de acceso de persoas usuarias a instalacións deportivas.</p>
    <p>– CA1.2. Identificouse a normativa de acceso e o uso de instalacións deportivas.</p>
    <p>– CA1.3. Enumeráronse as características e os requisitos para un acceso seguro e unha circulación eficaz das persoas usuarias nas instalacións deportivas.</p>
    <p>– CA1.4. Describiuse en medios gráficos unha localización espacial das persoas usuarias.</p>
    <p>• RA2. Define os sistemas de accesibilidade e eliminación de barreiras arquitectónicas para as persoas usuarias con limitacións da súa autonomía persoal e menores de idade en instalacións deportivas.</p>
    <p>– CA2.1. Identificouse a normativa e os protocolos de uso e accesibilidade para persoas discapacitadas en instalacións deportivas.</p>
    <p>– CA2.2. Identificouse a normativa e os protocolos de uso e accesibilidade para menores de idade en instalacións deportivas.</p>
    <p>– CA2.3. Identificáronse os elementos materiais auxiliares para persoas con limitacións da súa autonomía e menores de idade no uso de instalacións deportivas e o seu equipamento básico.</p>
    <p>– CA2.4. Identificáronse as peculiaridades de diversos tipos de persoas usuarias, e adaptouse a información á súa capacidade e ás súas características.</p>
    <p>– CA2.5. Nun suposto práctico de atención a persoas usuarias, aplicáronselles os procedementos de asistencia na mobilidade ás que teñan limitacións da súa autonomía persoal e a menores de idade.</p>
    <p>• RA3. Aplica operacións de cobramento e de pagamento identificando os requisitos dos xustificantes das operacións, os emisores e os receptores, así como os importes e os cálculos.</p>
    <p>– CA3.1. Distinguiuse a función, os elementos e os requisitos dos medios de pagamento habituais.</p>
    <p>– CA3.2. Describiuse a normativa básica que regula os medios de pagamento habituais.</p>
    <p>– CA3.3. Diferenciáronse as variables fundamentais que interveñen no cálculo do importe de operacións de tesouraría sinxelas.</p>
    <p>– CA3.4. Formuláronse os procedementos básicos para o cálculo de importes correspondentes a operacións de tesouraría sinxelas.</p>
    <p>– CA3.5. Identificáronse as funcións básicas das entidades financeiras en relación cos documentos e os procedementos de xestión de pagamentos e cobramentos habituais. </p>
    <p>– CA3.6. Nun suposto práctico de simulación en que se proporcione documentación administrativa de operacións de tesouraría sinxelas e diñeiro simulado:</p>
    <p> – Clasificáronse os documentos en función da información proporcionada.</p>
    <p> – Verificáronse os cálculos dos importes dos medios e os xustificantes de cobramento e pagamento proporcionados.</p>
    <p> – Elaboráronse cadros dos xustificantes de cobramento e pagamento proporcionados, e calculouse o saldo resultante.</p>
    <p> – Comprobouse a correspondencia entre a información proporcionada polos medios de pagamento e o cadro elaborado, e propuxéronse, de ser o caso, as correccións que procedan.</p>
    <p> – Actualizáronse os arquivos convencionais dos documentos proporcionados.</p>
    <p> – Actualizouse e rexistrouse a información proporcionada polos documentos propostos utilizando as funcións básicas de aplicacións informáticas de xestión de tesouraría.</p>
    <p> – Identificouse a validez do diñeiro en efectivo.</p>
    <p> – Utilizouse diñeiro simulado en operacións ao contado e realizáronse os cálculos necesarios.</p>
    <p> – Realizouse o cadramento das operacións propostas.</p>
    <p>• RA4. Identifica a normativa e os protocolos de uso, circulación e actividades en instalacións deportivas.</p>
    <p>– CA4.1. Identificouse a normativa relativa á circulación das persoas usuarias en instalacións deportivas.</p>
    <p>– CA4.2. Identificouse a normativa relativa ao uso de armarios, vestiarios, zonas de aseo, duchas e outras instalacións deportivas auxiliares das instalacións deportivas.</p>
    <p>– CA4.3. Identificouse a normativa relativa ao uso das instalacións deportivas, á seguridade e á hixiene.</p>
    <p>– CA4.4. Identificouse a normativa relativa ás actividades en instalacións deportivas.</p>
    <p>• RA5. Aplica técnicas de comunicación e de atención ás persoas usuarias relacionadas coa empresa en instalacións deportivas.</p>
    <p>– CA5.1. Identificáronse as canles de comunicación que se utilizan en instalacións deportivas.</p>
    <p>– CA5.2. Definíronse as características de comunicación interna en organizacións empresariais.</p>
    <p>– CA5.3. Identificáronse os sistemas de dependencia en organizacións de recursos humanos en empresas do sector deportivo.</p>
    <p>– CA5.4. Identificáronse e aplicáronse protocolos de comunicación interempresarial.</p>
    <p>– CA5.5. Describiuse un protocolo para tratamento de queixas, reclamacións e suxestións.</p>
    <p>– CA5.6. Nun suposto práctico de atención a persoas usuarias, aplicáronse sistemas de comunicación con menores de idade e con persoas usuarias cuxa capacidade física ou sensorial estea limitada.</p>
    <p>• RA6. Aplica técnicas de control e vixilancia en accesos, saídas e circulación de persoas usuarias por diversas zonas de instalacións deportivas, tendo en conta as menores de idade.</p>
    <p>– CA6.1. Describiuse un protocolo de vixilancia e control de persoas usuarias en diversas zonas onde se desenvolven actividades nunha instalación deportiva.</p>
    <p>– CA6.2. Describiuse un protocolo de vixilancia e control de persoas usuarias en vestiarios, servizos e instalacións anexas nunha instalación deportiva.</p>
    <p>– CA6.3. Describiuse un protocolo de acompañamento a persoas usuarias e grupos, tendo en conta as menores de idade e as discapacitadas.</p>
    <p>– CA6.4. Describiuse un protocolo de acompañamento a persoas usuarias no suposto de que o servizo inclúa un transporte colectivo.</p>
    <p>– CA6.5. Nun suposto práctico de control e vixilancia de instalacións deportivas, aplicáronse procedementos de comunicación de incidencias debidas ao incumprimento da normativa por parte dalgunhas persoas usuarias.</p>
    <p>– CA6.6. Nun suposto práctico de control e vixilancia de instalacións deportivas aplicouse un protocolo de actuación avisando as forzas de orde pública e informando os corpos de vixilancia privados.</p>
    <p>1.1.2. Contidos básicos.</p>
    <p>Tipos e características de instalacións deportivas.</p>
    <p>• Barreiras arquitectónicas e adaptación das instalacións deportivas a calquera tipo de persoas usuarias.</p>
    <p>• Materiais auxiliares para o desenvolvemento das actividades deportivas: aplicación e uso.</p>
    <p>• Material auxiliar para o desenvolvemento das actividades deportivas: aplicación e uso para persoas con limitacións da súa autonomía.</p>
    <p>• Sistemas de seguridade dos aparellos e das máquinas das instalacións deportivas. Seguridade e hixiene nas instalacións deportivas.</p>
    <p>• Sistemas de accesos, circulación de persoas usuarias e control de cabidas.</p>
    <p>• Técnicas de distribución de grupos.</p>
    <p>• Sinalizacións de uso e emerxencia.</p>
    <p>• Sistemas de control e vixilancia.</p>
    <p>Normativa das instalacións e actividades deportivas.</p>
    <p>• Normativa e protocolos de accesos e de circulación en instalacións deportivas: comparativa por comunidades autónomas.</p>
    <p>• Normativa e protocolo de uso das instalacións deportivas en vestiarios e armarios, duchas e aseos, zona de praia, vasos, salas e instalacións deportivas anexas.</p>
    <p>• Normativa e protocolo de uso das instalacións deportivas con menores de idade e grupos especiais.</p>
    <p>• Titoría e tutela de menores de idade e persoas con discapacidade.</p>
    <p>• Transporte colectivo.</p>
    <p>• Seguridade e prevención de riscos laborais nas instalacións deportivas. Protocolos de actuación no aviso ás forzas de orde pública.</p>
    <p>• Responsabilidade civil e penal.</p>
    <p>• Seguros en instalacións deportivas.</p>
    <p>Tramitación de operacións básicas de cobramentos e pagamentos.</p>
    <p>• Operacións de cobramento e pagamento: funcións, características e técnicas de xestión. Descrición de medios de pagamento: cartóns de crédito e de débito, moedeiro electrónico e outros medios análogos.</p>
    <p>• Modelos de documentos de cobramento e pagamento, convencionais ou telemáticos.</p>
    <p>• Documentación correspondente a operacións elementais de tesouraría.</p>
    <p>• Impresos correspondentes aos servizos bancarios. Procedementos de cadramento de caixa.</p>
    <p>• Uso de aplicacións informáticas de xestión de caixa en operacións sinxelas de cobramentos e pagamentos.</p>
    <p>Técnicas de comunicación e atención á persoa usuaria.</p>
    <p>• Tipoloxía de clientes en función da idade.</p>
    <p>• Factores que favorecen a comunicación nas relacións interpersoais. Modelos, normas e estilos de comunicación.</p>
    <p>• Uso da linguaxe icónica e da linguaxe audiovisual.</p>
    <p>• Comunicación con usuarios con discapacidade sensorial.</p>
    <p>• Pautas básicas na resolución de conflitos.</p>
    <p>• Comunicación de incidencias.</p>
    <p>• Tratamento de queixas e reclamacións.</p>
    <p>• Sistemas, vías e soportes informativos nas instalacións deportivas.</p>
    <p>1.1.3. Orientacións pedagóxicas.</p>
    <p>Este módulo específico contén a formación asociada á función de realización de operacións auxiliares de control de acceso e circulación na instalación deportiva e asistencia ás persoas usuarias no uso da instalación.</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre: </p>
    <p>– Asistencia no control de acceso e circulación na instalación deportiva, e información ao responsable superior das incidencias producidas.</p>
    <p>– Realización das operacións relacionadas co cobramento ás persoas usuarias para cumprir cos criterios e os procedementos de organización.</p>
    <p>– Recepción das persoas usuarias e información sobre as normas de uso da instalación deportiva e as actividades que se ofrezan.</p>
    <p>– Acompañamento e asistencia ás persoas usuarias na zona de actividades atendendo ás súas capacidades e ao seu grao de autonomía persoal, para garantir a súa participación e a súa seguridade.</p>
    <p>1.2. Módulo específico: asistencia a técnicos deportivos na organización de espazos, actividades e material.</p>
    <p>• Código: ME0116.</p>
    <p>• Duración: 117 horas.</p>
    <p>1.2.1. Resultados de aprendizaxe e criterios de avaliación.</p>
    <p>• RA1. Aplica protocolos utilizados no control de datos de persoas usuarias e normativa de protección destas.</p>
    <p>– CA1.1. Identificouse a normativa básica e os protocolos de protección de datos persoais.</p>
    <p>– CA1.2. Determináronse os principais sistemas de protección de datos en función do seu nivel de confidencialidade.</p>
    <p>– CA1.3. Identificáronse sistemas e soportes de listaxes, arquivo e control de datos de persoas usuarias.</p>
    <p>– CA1.4. Nun suposto práctico en que se definise un protocolo para o control de listaxes, aplicouse un sistema de control de listaxes de persoas usuarias sobre uns datos predefinidos.</p>
    <p>• RA2. Identifica o material auxiliar que se utiliza nas actividades dunha instalación deportiva.</p>
    <p>– CA2.1. Identificouse o material auxiliar en relación co nivel de actividade das persoas usuarias.</p>
    <p>– CA2.2. Identificouse o material auxiliar en relación coa idade das persoas usuarias.</p>
    <p>– CA2.3. Identificouse o material auxiliar en relación coa tipoloxía das actividades e as instalacións deportivas.</p>
    <p>– CA2.4. Nun suposto práctico de actividade deportiva, aplicáronse sistemas de recollida e almacenamento do material auxiliar.</p>
    <p>– CA2.5. Nun suposto práctico de actividade deportiva aplicáronse técnicas de rexistro e actualización do inventario de material nunha instalación deportiva.</p>
    <p>• RA3. Aplica técnicas de accesibilidade e distribución de grupos para atender calquera tipo de persoas usuarias e para garantir a súa participación na actividade en instalacións deportivas. </p>
    <p>– CA3.1. Describíronse sistemas de distribución do material auxiliar, de aseo, etc., que se facilitan ás persoas usuarias dunha instalación deportiva.</p>
    <p>– CA3.2. Nun suposto práctico de actividade deportiva aplicáronse técnicas de información e difusión da información en distintos soportes.</p>
    <p>– CA3.3. Nun suposto práctico de actividade deportiva aplicáronse técnicas de distribución de persoas usuarias e grupos segundo criterios previamente definidos.</p>
    <p>– CA3.4. Nun suposto práctico de actividade deportiva, colaborouse co técnico na distribución de material ao grupo de persoas usuarias.</p>
    <p>– CA3.5. Nun suposto práctico de actividade deportiva aplicáronse procedementos de asistencia a persoas con discapacidade e menores de idade, facilitando o acceso e a saída da zona de actividades, o uso de material auxiliar e o desenvolvemento da actividade. </p>
    <p>– CA3.6. Nun suposto práctico de actividade deportiva aplicáronse tarefas de vestimenta e apoio no uso de vestiarios, aseos e duchas ás persoas con limitacións da súa autonomía e menores de idade.</p>
    <p>• RA4. Aplica técnicas de asistencia en organización e desenvolvemento de eventos deportivos. </p>
    <p>– CA4.1. Identificáronse as accións de comunicación para a difusión da competición, o evento ou o concurso recreativo ou deportivo, entre potenciais participantes, e definíronse os obxectivos e os medios dispoñibles para a súa organización.</p>
    <p>– CA4.2. Nun suposto práctico de organización de evento, en que se definisen os obxectivos e os medios dispoñibles:</p>
    <p> – Cotexáronse as listas de participación que permitan o seguimento do evento ou da competición.</p>
    <p> – Comprobouse o número máximo de participantes por actividade segundo as normas establecidas.</p>
    <p> – Aplicáronse as medidas de seguridade establecidas.</p>
    <p>– CA4.3. Nun suposto práctico de competición deportiva:</p>
    <p> – Coñeceuse a normativa e os regulamentos específicos de cada proba, así como os criterios e a documentación imprescindible.</p>
    <p> – Recolléronse os datos e os resultados obtidos na competición.</p>
    <p> – Coñecéronse os protocolos de actuación no desenvolvemento de competicións, organización de eventos, entrega de premios e atención a autoridades.</p>
    <p>• RA5. Identifica e aplica mecanismos de megafonía, control e arbitraxe en eventos deportivos.</p>
    <p>– CA5.1. Enumeráronse mecanismos de megafonía e sistemas de comunicación en instalacións deportivas.</p>
    <p>– CA5.2. Nun suposto práctico de organización de evento ou competición deportiva:</p>
    <p> – Comprobáronse as medidas de seguridade da instalación deportiva.</p>
    <p> – Comprobouse o funcionamento dos medios de comunicación entre puntos da instalación deportiva.</p>
    <p> – Comprobouse a operatividade dos recursos e dos sistemas de comunicación que se vaian utilizar.</p>
    <p> – Aplicouse o protocolo establecido en función do tipo de actividade e das características das persoas usuarias.</p>
    <p> – Formalizouse a documentación que derive do desenvolvemento do acto.</p>
    <p> – Identificáronse e utilizáronse os instrumentos precisos para o control e a arbitraxe da competición ou o evento.</p>
    <p> – Aplicouse o protocolo establecido para o desenvolvemento da competición e para o rexistro dos resultados.</p>
    <p>– CA5.3. Nun suposto práctico de actividade deportiva identificáronse e aplicáronse mecanismos de control e arbitraxe durante un evento.</p>
    <p>1.2.2. Contidos básicos.</p>
    <p>Técnicas e normativa básica sobre control de persoas usuarias en instalacións deportivas.</p>
    <p>• Normativa sobre protección de datos persoais.</p>
    <p>• Protocolo e soportes de arquivo e control de datos de persoas usuarias.</p>
    <p>• Confidencialidade dos datos: niveis.</p>
    <p>• Sistemas de control de datos e listaxes de persoas usuarias.</p>
    <p>Distribución e uso do material auxiliar nas actividades deportivas. </p>
    <p>• Tipoloxía en función do nivel, a idade e a capacidade das persoas usuarias.</p>
    <p>• Tipoloxía en función das actividades e das instalacións deportivas.</p>
    <p>• Sistemas de almacenamento e de inventariación.</p>
    <p>• Material auxiliar de hixiene para persoas usuarias nas instalacións deportivas.</p>
    <p>Aplicación de técnicas auxiliares en eventos e competicións en instalacións deportivas.</p>
    <p>• Tipos de eventos e competicións.</p>
    <p>• Mecanismos de megafonía e outros sistemas e soportes de comunicación.</p>
    <p>• Arbitraxe de eventos e competicións en instalacións deportivas: aparellos e mecanismos.</p>
    <p>• Actos protocolarios. Protocolo deportivo básico. Normativa e regulamento, e control de premios.</p>
    <p>• Documentación, publicidade e medios de comunicación.</p>
    <p>• Técnicas de inscrición. Listas de participantes. Series e clasificacións. Recollida e rexistro de datos.</p>
    <p>1.2.3. Orientacións pedagóxicas.</p>
    <p>Este módulo específico contén a formación asociada á función de realización da asistencia operativa ao persoal técnico deportivo durante o desenvolvemento das súas actividades en instalacións deportivas</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
    <p>– Comprobación dos datos das persoas usuarias utilizando medios manuais e mecánicos recollidos no protocolo de uso, para cumprir a normativa establecida pola entidade e/ou o responsable superior.</p>
    <p>– Distribución e recollida do material vinculado ás actividades que se desenvolvan, así como a comprobación do seu estado e a comunicación das incidencias ao persoal técnico deportivo e ao responsable superior.</p>
    <p>– Realización de operacións relacionadas coa organización e a distribución espacial das persoas usuarias, e colaboración co persoal técnico responsable da actividade, asistindo con prioridade as persoas participantes con problemas de mobilidade, para garantir a súa participación.</p>
    <p>– Realización de operacións auxiliares relacionadas coa organización de xornadas, eventos e competicións para asistir o persoal técnico responsable do seu desenvolvemento.</p>
    <p>1.3. Módulo específico: operacións preventivas de seguridade e asistencia en caso de emerxencia.</p>
    <p>• Código: ME0117.</p>
    <p>• Duración: 117 horas.</p>
    <p>1.3.1. Resultados de aprendizaxe e criterios de avaliación.</p>
    <p>• RA1. Aplica protocolos e normas de funcionamento dunha instalación deportiva en materia de seguridade e saúde, nivel de limpeza e estado de mantemento.</p>
    <p>– CA1.1. Definíronse os conceptos de urxencia, emerxencia e catástrofe, e describiuse a cadea asistencial.</p>
    <p>– CA1.2. Describiuse un protocolo para revisar o nivel de uso e o estado xeral dunha instalación deportiva.</p>
    <p>– CA1.3. Describiuse un protocolo para revisar o nivel de limpeza dunha instalación deportiva.</p>
    <p>– CA1.4. Identificouse a guía para a acción preventiva da entidade.</p>
    <p>– CA1.5. Identificáronse as sinalizacións de información e emerxencia nunha instalación deportiva.</p>
    <p>– CA1.6. Determináronse protocolos básicos de emerxencia e evacuación en instalacións deportivas.</p>
    <p>– CA1.7. Nun suposto práctico en que se establecese un plan de emerxencia e evacuación, aplicouse o protocolo en diferentes situacións de incidentes. </p>
    <p>– CA1.8. Nun suposto práctico en que se simulan diversas incidencias nunha instalación deportiva, identificáronse situacións de necesidade de aviso ás forzas de orde pública.</p>
    <p>• RA2. Aplica protocolos de comprobación do estado, almacenamento e inventario de material auxiliar, comunicando as incidencias aos responsables superiores. </p>
    <p>– CA2.1. Describiuse un protocolo para a comprobación do estado, e os sistemas e o modo de almacenamento do material auxiliar nunha instalación deportiva.</p>
    <p>– CA2.2. Describiuse un protocolo para a comprobación do estado do almacén do material auxiliar.</p>
    <p>– CA2.3. Nun suposto práctico de identificación de necesidades de dotación de material de aseos, vestiarios, mantemento e limpeza dunha instalación deportiva, cubríronse os formularios establecidos de necesidades e incidencias.</p>
    <p>• RA3. Aplica técnicas de valoración inicial en situacións de emerxencia, segundo un protocolo establecido.</p>
    <p>– CA3.1. Explicouse o concepto de sistema integral de urxencias e emerxencias, e describiuse a organización dos sistemas de emerxencia, con identificación das fases asistenciais.</p>
    <p>– CA3.2. Identificáronse situacións de risco vital e definíronse as actuacións que levan consigo. </p>
    <p>– CA3.3. Identificáronse sistemas de risco, emerxencia e forza maior, e relacionáronse coa aplicación de protocolos de actuación e comunicación de incidencias ás persoas responsables da instalación deportiva.</p>
    <p>– CA3.4. Nun suposto práctico de incidencia en instalación deportiva:</p>
    <p> – Aplicáronse as técnicas de autoprotección para acceder á persoa accidentada.</p>
    <p> – Xustificouse a mellor forma de acceso á persoa accidentada.</p>
    <p> – Identificáronse os posibles riscos.</p>
    <p> – Asegurouse a zona aplicando o protocolo establecido.</p>
    <p> – Executáronse as manobras que permitan acceder á persoa accidentada.</p>
    <p>– CA3.5. Nun suposto práctico de incidencia en instalación deportiva, seguíronse as pautas de actuación segundo o protocolo, para realizar a valoración inicial da persoa accidentada e da situación.</p>
    <p>• RA4. Aplica protocolos para iniciar a asistencia a unha persoa accidentada nunha instalación deportiva.</p>
    <p>– CA4.1. Describiuse o contido mínimo dun caixa de urxencias e do material de primeiros auxilios, así como as indicacións das substancias e dos medicamentos.</p>
    <p>– CA4.2. Indicáronse as lesións, as patoloxías e os traumatismos significativos, así como os aspectos que cómpre ter en conta para a súa prevención, en función do medio en que se desenvolva a actividade, precisando as súas causas, os síntomas e os signos, e as pautas de actuación.</p>
    <p>– CA4.3. Nun suposto práctico de simulación de persoas accidentadas en que presenten diversos tipos de lesións, establecéronse as prioridades de actuación en función da gravidade e do tipo de afectación.</p>
    <p>– CA4.4. Nun suposto práctico de accidente, aplicáronselle técnicas de mobilización e/ou inmobilización ao suposto accidentado.</p>
    <p>1.3.2. Contidos básicos.</p>
    <p>Protocolos de actuación na prevención de riscos nas instalacións deportivas.</p>
    <p>• Lexislación e normativa interna e medidas preventivas. Sinalizacións de emerxencia, información a persoas usuarias e técnicas de autoprotección. Guías para a mellora da acción preventiva. Plan de prevención. Avaliación de riscos. Vixilancia da saúde.</p>
    <p>• Recursos humanos e materiais para o control da seguridade.</p>
    <p>• Protocolos de comunicación e información en situacións de risco, emerxencia e forza maior en instalacións deportivas.</p>
    <p>• Protocolos de actuación en caso de incidencias, emerxencias e situacións de risco. Forzas de orde pública en instalacións deportivas e espectáculos públicos.</p>
    <p>• Protocolos de comunicación en situacións de accidente ou emerxencia: comunicación (canles e tipos), comunicación asistente-accidentado, protocolo de comunicación con familiares e outras persoas usuarias, e protocolo de comunicación con menores de idade e con persoas con limitacións na súa autonomía.</p>
    <p>Control e hixiene da instalación deportiva.</p>
    <p>• Inventario de material. Sistemas de almacenamento. Modos de almacenamento do material deportivo.</p>
    <p>• Mantemento e limpeza das instalacións deportivas. Dotación material de aseos e vestiarios.</p>
    <p>• Sistemas de rexistro e comunicación de incidencias.</p>
    <p>• Tratamento de queixas e reclamacións.</p>
    <p>Asistencia inicial a accidentados.</p>
    <p>• Primeiros auxilios: concepto, principios xerais, obxectivos e límites.</p>
    <p>• Atención inicial ás emerxencias máis frecuentes: actitudes, funcións, responsabilidade legal, riscos e protección.</p>
    <p>• Sistemas de recollida e transporte de persoas accidentadas: posición lateral de seguridade e posicións de espera, de acordo coa patoloxía ou a lesión.</p>
    <p>• Caixa de primeiros auxilios e material: instrumentos, material de cura e fármacos básicos.</p>
    <p>1.3.3. Orientacións pedagóxicas.</p>
    <p>Este módulo específico contén a formación asociada á función de realización de operacións preventivas para mellorar a seguridade na instalación deportiva e iniciar a asistencia en caso de emerxencia.</p>
    <p>A definición desta función e as liñas de actuación no proceso de ensino e aprendizaxe que permiten alcanzar os obxectivos do módulo versarán sobre: </p>
    <p>– Revisión do estado da instalación deportiva seguindo as directrices marcadas pola entidade e/ou o responsable superior, para garantir a seguridade no desenvolvemento das actividades.</p>
    <p>– Realización das operacións auxiliares que permitan xerar un contorno seguro en situacións de emerxencia e evacuación.</p>
    <p>– Realización de operacións de apoio en situacións de accidente ou emerxencia.</p>
    <p>1.4. Módulo específico: formación en centros de traballo.</p>
    <p>• Código: ME0118.</p>
    <p>• Duración: 160 horas.</p>
    <p>1.4.1. Resultados de aprendizaxe e criterios de avaliación.</p>
    <p>• RA1. Recoñece a estrutura xerárquica da empresa e identifica as funcións asignadas a cada nivel en relación co desenvolvemento da actividade. </p>
    <p>– CA1.1. Identificouse a estrutura organizativa da empresa e as funcións de cada área. </p>
    <p>– CA1.2. Identificáronse os procedementos de traballo no desenvolvemento do proceso produtivo. </p>
    <p>– CA1.3. Relacionáronse as competencias dos recursos humanos co desenvolvemento da actividade produtiva. </p>
    <p>– CA1.4. Identificouse a importancia de cada elemento da rede no desenvolvemento da actividade da empresa. </p>
    <p>– CA1.5. Relacionáronse as vantaxes e os inconvenientes da estrutura da empresa fronte a outro tipo de organizacións empresariais. </p>
    <p>– CA1.6. Analizouse o tecido empresarial do sector en función da prestación que ofrece. </p>
    <p>– CA1.7. Recoñecéronse as empresas tipo, e indicouse a súa estrutura organizativa e as funcións de cada departamento. </p>
    <p>• RA2. Amosa hábitos éticos e laborais no desenvolvemento da súa actividade profesional, de acordo coas características da tarefa asignada e segundo os procedementos establecidos da empresa. </p>
    <p>– CA2.1. Recoñeceuse e xustificouse: </p>
    <p> – Disposición persoal e temporal que necesita o posto de traballo. </p>
    <p> – Actitudes persoais (puntualidade, empatía, etc.) e profesionais (orde, limpeza e seguridade necesarias para o posto de traballo, responsabilidade, etc.).</p>
    <p> – Requisitos actitudinais ante a prevención de riscos na actividade profesional e as medidas de protección persoal. </p>
    <p> – Requisitos actitudinais referidos á calidade na actividade profesional. </p>
    <p> – Actitudes relacionadas co propio equipo de traballo e coa estrutura xerárquica establecida na empresa. </p>
    <p>– CA2.2. Identificáronse as normas de prevención de riscos laborais que haxa que aplicar na actividade profesional e os aspectos fundamentais da Lei de prevención de riscos laborais. </p>
    <p>– CA2.3. Aplicáronse os equipamentos de protección individual segundo os riscos da actividade profesional e as normas da empresa. </p>
    <p>– CA2.4. Mantívose unha actitude clara de respecto polo ambiente nas actividades desenvolvidas e aplicáronse as normas internas e externas vinculadas.</p>
    <p>– CA2.5. Mantivéronse organizados, limpos e libres de obstáculos o posto de traballo e a área correspondente ao desenvolvemento da actividade. </p>
    <p>– CA2.6. Interpretáronse e cumpríronse as instrucións recibidas, e responsabilizouse do traballo asignado. </p>
    <p>– CA2.7. Estableceuse unha comunicación e unha relación eficaces coa persoa responsable en cada situación, e cos membros do seu equipo, e mantívose un trato fluído e correcto. </p>
    <p>– CA2.8. Valorouse a importancia da actividade propia e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
    <p>– CA2.9. Comprometeuse responsablemente na aplicación das normas e dos procedementos no desenvolvemento de calquera actividade ou tarefa.</p>
    <p>• RA3. Realiza, baixo a supervisión dun superior, operacións auxiliares de control de acceso e circulación na instalación deportiva, e asiste as persoas usuarias no uso desta seguindo o protocolo establecido pola entidade e/ou o responsable superior.</p>
    <p>– CA3.1. Asistiuse no control de acceso e circulación na instalación deportiva e informouse o responsable superior das incidencias producidas, para favorecer a seguridade das persoas usuarias e para mellorar a calidade do servizo.</p>
    <p>– CA3.2. Realizouse a repartición de entradas e tíckets e a apertura das portas, de xeito que as persoas usuarias sexan atendidas, para garantir o seu acceso e a súa saída con control, rapidez e seguridade.</p>
    <p>– CA3.3. Controlouse o acceso das persoas usuarias seguindo o protocolo marcado pola entidade e/ou o responsable superior para facilitar un acceso rápido e seguro.</p>
    <p>– CA3.4. Controlouse a utilización dos vestiarios, corrixíronse usos e actuacións, de ser o caso, e foron informados das incidencias os responsables da instalación deportiva, para garantir a seguridade das persoas usuarias.</p>
    <p>– CA3.5. Realizáronse, baixo a supervisión dun superior, operacións relacionadas co cobramento ás persoas usuarias, seguindo as instrucións recibidas, para cumprir cos criterios e os procedementos de organización.</p>
    <p>– CA3.6. Efectuouse o manexo do diñeiro en efectivo e as operacións relacionadas con el, de acordo cos principios de integridade, responsabilidade e confidencialidade.</p>
    <p>– CA3.7. Recibíronse as persoas usuarias e transmitíuselles información sobre as normas de uso da instalación deportiva e as actividades que se ofrecen, seguindo o protocolo establecido pola entidade e/ou o responsable superior.</p>
    <p>– CA3.8. Acompañáronse as persoas usuarias e foron asistidas na zona de actividades, considerando as súas capacidades e o seu grao de autonomía persoal para garantir a súa participación e a súa seguridade, cumprindo co protocolo establecido pola entidade e/ou o responsable superior.</p>
    <p>• RA4. Realiza a asistencia operativa aos técnicos deportivos durante o desenvolvemento das súas actividades en instalacións deportivas, atendendo ao protocolo de uso e cumprindo a normativa establecida pola entidade e/ou o responsable superior.</p>
    <p>– CA4.1. Comprobáronse os datos das persoas usuarias utilizando medios manuais e mecánicos previstos no protocolo de uso, para cumprir a normativa establecida pola entidade e/ou o responsable superior.</p>
    <p>– CA4.2. Seguiuse o protocolo establecido pola entidade e/ou o responsable superior, para o tratamento dos datos persoais das persoas usuarias, e cumpriuse a normativa sobre protección de datos persoais, para garantir a súa protección legal.</p>
    <p>– CA4.3. Distribuíuse e recolleuse o material vinculado ás actividades que se vaian realizar, comprobouse o seu estado e comunicáronselles as incidencias aos técnicos deportivos e ao responsable superior, de ser o caso, para favorecer o seu desenvolvemento.</p>
    <p>– CA4.4. Rexistrouse o inventario actualizado en documento e soporte establecido pola entidade para informar os responsables da instalación deportiva</p>
    <p>– CA4.5. Realizáronse operacións relacionadas coa organización e a distribución espacial das persoas usuarias, e colaborouse co técnico responsable da actividade, asistindo con prioridade os participantes con problemas de mobilidade, para garantir a súa participación na actividade.</p>
    <p>– CA4.6. Realizáronse operacións auxiliares relacionadas coa organización de xornadas, eventos e competicións para asistir o persoal técnico responsable do seu desenvolvemento, atendendo a instrucións da entidade e/ou do responsable superior.</p>
    <p>– CA4.7. Realizouse, seguindo os criterios establecidos no protocolo pola organización, a asistencia no control de acceso e distribución do público, as persoas invitadas, acompañantes, participantes, autoridades, etc., e velouse polo cumprimento das normas cívicas e de uso da instalación deportiva, para lles garantir a todas as persoas asistentes a súa seguridade e a súa atención.</p>
    <p>• RA5. Realiza operacións preventivas para mellorar a seguridade na instalación deportiva e inicia a asistencia en caso de emerxencia, seguindo as directrices marcadas pola entidade e/ou o responsable superior, e segundo o protocolo establecido.</p>
    <p>– CA5.1. Revisouse o estado da instalación deportiva seguindo as directrices marcadas pola entidade e/ou o responsable superior, para garantir a seguridade no desenvolvemento das actividades.</p>
    <p>– CA5.2. Revisáronse os recursos para utilizar ante accidentes ou situacións de emerxencia, seguindo o protocolo establecido, e verificouse a súa adecuación á normativa para garantir a súa posible activación.</p>
    <p>– CA5.3. Utilizáronse os medios e os equipamentos de protección persoal da persoa usuaria durante a actividade, seguindo as indicacións establecidas pola entidade e/ou o responsable superior, para previr riscos e accidentes laborais.</p>
    <p>– CA5.4. Realizáronse as operacións auxiliares que permitan xerar un contorno seguro en situacións de emerxencia e evacuación, iniciando as accións loxísticas establecidas pola entidade e/ou o responsable superior, para favorecer a seguridade das persoas usuarias e do persoal da instalación deportiva.</p>
    <p>– CA5.5. Realizáronse operacións de apoio en situacións de accidente ou emerxencia buscando signos de alteracións orgánicas, para prestar a atención inicial previa aos coidados facultativos e de primeiros auxilios dun técnico superior, baixo a supervisión dun responsable superior e segundo o protocolo establecido.</p>
    <p>2. Anexo II.</p>
    <p>A) Espazos mínimos.</p>
    <table>
     <tbody>
      <tr>
       <td>Espazo formativo</td>
       <td>Superficie m2
        (12 alumnos/as)</td>
      </tr>
      <tr>
       <td>•&amp;nbsp;Aula polivalente.</td>
       <td>30</td>
      </tr>
      <tr>
       <td>•&amp;nbsp;Aula taller de actividades físico-deportivas.</td>
       <td>60</td>
      </tr>
      <tr>
       <td>•&amp;nbsp;Instalación polideportiva. (*)</td>
       <td></td>
      </tr>
     </tbody>
    </table>
    <p>(*) Espazo singular non necesariamente situado no centro de formación.</p>
    <p>B) Equipamentos mínimos.</p>
    <table>
     <tbody>
      <tr>
       <td>Espazo formativo</td>
       <td>Equipamento</td>
      </tr>
      <tr>
       <td>•&amp;nbsp;Aula polivalente.</td>
       <td>–&amp;nbsp;Computadores instalados en rede, canón de proxección e acceso a internet. 
        –&amp;nbsp;Medios audiovisuais. 
        –&amp;nbsp;Software específico e de simulación de instalacións.
        –&amp;nbsp;Equipamento de oficina básico.</td>
      </tr>
      <tr>
       <td>•&amp;nbsp;Aula taller de actividades físico-deportivas.</td>
       <td>–&amp;nbsp;Moblaxe e documentación específicas.
        –&amp;nbsp;Material de protocolo, arbitraxe e premios.
        –&amp;nbsp;Medios e sistemas de control e comunicación.
        –&amp;nbsp;Equipamentos e materiais de seguridade e hixiene.
        –&amp;nbsp;Equipamento de protección individual e material de autoprotección.
        –&amp;nbsp;Caixa de urxencias e kit de organización en catástrofe.
        –&amp;nbsp;Material de sinalización e balizamento.</td>
      </tr>
     </tbody>
    </table>
    <p>3. Anexo III.</p>
    <p>A) Especialidades do profesorado con atribución docente nos módulos específicos do perfil profesional.</p>
    <table>
     <tbody>
      <tr>
       <td>Módulo específicos</td>
       <td>Especialidade do profesorado</td>
       <td>Corpo</td>
      </tr>
      <tr>
       <td>•&amp;nbsp;ME0115. Asistencia a usuarios e control de accesos.</td>
       <td>Educación física.</td>
       <td>Catedrático/a de ensino secundario.
        Profesorado de ensino secundario.</td>
      </tr>
      <tr>
       <td>•&amp;nbsp;ME0116. Asistencia a técnicos deportivos na organización de espazos, actividades e material.</td>
       <td>Educación física.</td>
       <td>Catedrático/a de ensino secundario.
        Profesorado de ensino secundario.</td>
      </tr>
      <tr>
       <td>•&amp;nbsp;ME0117. Operacións preventivas de seguridade e asistencia en caso de emerxencia.</td>
       <td>Educación física.</td>
       <td>Catedrático/a de ensino secundario.
        Profesorado de ensino secundario.</td>
      </tr>
     </tbody>
    </table>
    <p>B) Titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa.</p>
    <table>
     <tbody>
      <tr>
       <td>Módulos específicos</td>
       <td>Titulacións</td>
      </tr>
      <tr>
       <td>•&amp;nbsp;ME0115. Asistencia a usuarios e control de accesos.
        •&amp;nbsp;ME0116. Asistencia a técnicos deportivos na organización de espazos, actividades e material.
        •&amp;nbsp;ME0117. Operacións preventivas de seguridade e asistencia en caso de emerxencia.</td>
       <td>Licenciado/a, arquitecto/a, enxeñeiro/a, mestre/a, arquitecto/a técnico/a, enxeñeiro/a técnico/a, diplomado/a, título de grao, técnico/a superior, ou outros títulos equivalentes cuxos perfís académicos se correspondan coa formación asociada aos módulos específicos no programa de cualificación profesional inicial.</td>
      </tr>
     </tbody>
    </table>
    <p>4. Anexo IV.</p>
    <p>Perfil das persoas formadoras que impartan os módulos específicos do perfil profesional en contornos produtivos.</p>
    <table>
     <tbody>
      <tr>
       <td>Módulo específico</td>
       <td>Perfil profesional da persoa formadora</td>
      </tr>
      <tr>
       <td>•&amp;nbsp;ME0115. Asistencia a usuarios e control de accesos.</td>
       <td>•&amp;nbsp;Dominio dos coñecementos e as técnicas que se relacionan coa realización de operacións auxiliares de control de acceso e circulación na instalación deportiva, e a asistencia ás persoas usuarias no uso desta, que se acreditará mediante unha das formas seguintes:
        –&amp;nbsp;Formación académica de técnico superior, técnico deportivo superior ou outras de superior nivel relacionadas con este campo profesional.
        –&amp;nbsp;Experiencia profesional dun mínimo de tres anos no campo das competencias relacionadas con este campo profesional.</td>
      </tr>
      <tr>
       <td>•&amp;nbsp;ME0116. Asistencia a técnicos deportivos na organización de espazos, actividades e material.</td>
       <td>•&amp;nbsp;Dominio dos coñecementos e as técnicas que se relacionan coa realización da asistencia operativa aos técnicos deportivos durante o desenvolvemento das súas actividades en instalacións deportivas, que se acreditará mediante unha das formas seguintes:
        –&amp;nbsp;Formación académica de técnico superior, técnico deportivo superior ou outras de superior nivel relacionadas con este campo profesional.
        –&amp;nbsp;Experiencia profesional dun mínimo de tres anos no campo das competencias relacionadas con este campo profesional.</td>
      </tr>
      <tr>
       <td>•&amp;nbsp;ME0117. Operacións preventivas de seguridade e asistencia en caso de emerxencia.</td>
       <td>•&amp;nbsp;Dominio dos coñecementos e as técnicas que se relacionan coa realización de operacións preventivas para mellorar a seguridade na instalación deportiva e iniciar a asistencia en caso de emerxencia, que se acreditará mediante unha das formas seguintes: 
        –&amp;nbsp;Formación académica de técnico superior, técnico deportivo superior ou outras de superior nivel relacionadas con este campo profesional.
        –&amp;nbsp;Experiencia profesional dun mínimo de tres anos no campo das competencias relacionadas con este campo profesional.</td>
      </tr>
     </tbody>
    </table>
    <p>5. Anexo V.</p>
    <p>Relación dos módulos específicos coas unidades de competencia do Catálogo nacional de cualificacións profesionais que inclúe o programa.</p>
    <table>
     <tbody>
      <tr>
       <td>Módulo específico</td>
       <td>Unidades de competencia</td>
      </tr>
      <tr>
       <td>•&amp;nbsp;ME0115. Asistencia a usuarios e control de accesos.</td>
       <td>•&amp;nbsp;UC1631_1: realizar operacións auxiliares de control de acceso e circulación na instalación deportiva, e asistir as persoas usuarias no uso desta.</td>
      </tr>
      <tr>
       <td>•&amp;nbsp;ME0116. Asistencia a técnicos deportivos na organización de espazos, actividades e material.</td>
       <td>•&amp;nbsp;UC1632_1: realizar a asistencia operativa aos técnicos deportivos durante o desenvolvemento das súas actividades en instalacións deportivas.</td>
      </tr>
      <tr>
       <td>•&amp;nbsp;ME0117. Operacións preventivas de seguridade e asistencia en caso de emerxencia.</td>
       <td>•&amp;nbsp;UC1633_1: realizar operacións preventivas para mellorar a seguridade na instalación deportiva e iniciar a asistencia en caso de emerxencia.</td>
      </tr>
     </tbody>
    </table>
    <p>6. Anexo VI.</p>
    <p>Distribución horaria dos módulos específicos.</p>
    <table>
     <tbody>
      <tr>
       <td>Módulo específico</td>
       <td>Horas totais</td>
       <td>Sesións semanais
        (*)</td>
      </tr>
      <tr>
       <td>•&amp;nbsp;ME0115. Asistencia a usuarios e control de accesos.</td>
       <td>186</td>
       <td>8</td>
      </tr>
      <tr>
       <td>•&amp;nbsp;ME0116. Asistencia a técnicos deportivos na organización de espazos, actividades e material.</td>
       <td>117</td>
       <td>5</td>
      </tr>
      <tr>
       <td>•&amp;nbsp;ME0117. Operacións preventivas de seguridade e asistencia en caso de emerxencia.</td>
       <td>117</td>
       <td>5</td>
      </tr>
      <tr>
       <td>•&amp;nbsp;ME0118. Formación en centros de traballo.</td>
       <td>160</td>
       <td>-</td>
      </tr>
     </tbody>
    </table>
    <p>• Distribución semanal para os centros que impartan as ensinanzas do programa de cualificación profesional inicial en sesións de 50 minutos.</p>

