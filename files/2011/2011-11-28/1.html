---
date: '2011-11-28'
id: C3C1-161111-8796
page: 35005
number: 227
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 3 de outubro de 2011, da Dirección Xeral de Administración
  Local, pola que se aproba a desprovisión do carácter comunal duns bens do
  Concello de Ramirás, para dedicalos a fins sociais, para zona de esparexemento
  e reunión do vecindario e para actividades de lecer, culturais e deportivas.
range: Resolución
url: >-
  https://www.xunta.gal/dog/Publicados/2011/20111128/AnuncioC3C1-161111-8796_gl.html
---
<p>O concello do Ramirás acordou iniciar un expediente de desprovisión do carácter comunal da parcela sita en Fraguas-Ramirás dunha superficie de 7.128 m<sup>2</sup> e de referencia catastral 32069A503014930000DH, e da construción sita no interior da parcela, de referencia catastral 00220140NG87A0001LL, para dedicalas a fins sociais, para zona de esparexemento e reunión do vecindario e para actividades de lecer, culturais, deportivas, etc. O inmoble atopase incluído no libro de inventario de bens municipais coa natureza de dominio público, comunal características de agrario.</p>
    <p>Os terreos comunais que conforman a chaira comunal non foron obxecto de aproveitamento comunal durante máis de dez anos, segundo consta na declaración xurada asinada polo veciños o día 18 de abril de 2011.</p>
    <p>O procedemento, no cal se acredita a súa oportunidade e legalidade, deu cumprimento aos requisitos exixidos na lexislación vixente, concretamente nos artigos 81.1 da Lei 7/1985, do 2 de abril, reguladora das bases de réxime local, 78.1 do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, 269 da Lei 5/1997, do 22 de xullo, de Administración local de Galicia, e 8 e 100 do Real decreto 1372/1986, do 13 de xuño, polo que se aproba o Regulamento de bens das entidades locais, e seguiu os trámites que a seguir se indican:</p>
    <p>Primeiro. O Pleno do Concello do Ramirás, en sesión que tivo lugar o 26 de abril de 2011, acordou, por unanimidade dos seus membros, a desprovisión do carácter comunal da parcela 1493 do polígono 503, de 7.128 m<sup>2</sup>, de referencia catastral 32069A503014930000DH, e da construción sita no interior da parcela, de 70 m<sup>2</sup> de superficie construída e de referencia catastral 00220140NG87A0001L.</p>
    <p>Segundo. O expediente e o acordo municipal expuxéronse a información pública polo prazo dun mes mediante anuncio no BOP de Ourense número 99, do 3 de maio de 2011, e no taboleiro de edictos da casa do concello, sen que se tivese producido alegacións.</p>
    <p>Terceiro. Mediante escrito do 22 de xuño de 2011, o alcalde remitiu o expediente á Consellería de Presidencia, Administracións Públicas e Xustiza, para a súa aprobación. Co fin de formalizar o expediente, a Dirección Xeral de Administración Local solicitou ao concello de Ramirás a documentación complementaria que foi recibida o día 16 de setembro de 2011.</p>
    <p>Cuarto. A Consellería do Medio Rural, a través do Servizo de Montes do seu Departamento Territorial de Ourense, emitiu informe, con data do 5 de setembro de 2011, no que informa favorablemente a citada desafectación.</p>
    <p>A Dirección Xeral de Administración Local ten atribuída a competencia na materia ao abeiro do artigo 1.8.4 do Real decreto 1014/1979, do 13 de febreiro, sobre transferencia de competencias da Administración do Estado á Xunta de Galicia en materia de Interior, artigo 4.18 do Decreto 27/1979, do 9 de xullo, sobre regulación de competencias pola Xunta de Galicia en materia de interior, e artigo 24.e) do Decreto 303/2009, do 21 de maio, polo que se establece a estrutura orgánica da Consellería de Presidencia, Administracións Públicas e Xustiza.</p>
    <p>Por todo isto, esta dirección xeral</p>
    <h2>RESOLVE:</h2>
    <p>Aprobar o expediente, incoado polo concello de Ramirás, de desprovisión do carácter comunal da parcela 1493 do polígono 503, de 7.128 m<sup>2</sup>, de referencia catastral 32069A503014930000DH, e da construción sita no interior da parcela, de 70 m<sup>2</sup> de superficie construída e de referencia catastral 00220140NG87A0001L, para dedicalas a fins sociais, para zona de esparexemento e reunión do vecindario e para actividades de lecer, culturais, deportivas, etc.</p>
    <p>Contra esta resolución, que non pon fin á vía administrativa, poderase interpoñer recurso de alzada ante o conselleiro de Presidencia, Administracións Públicas e Xustiza, no prazo dun mes contado desde o día seguinte ao da súa publicación, segundo o previsto nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 3 de outubro de 2011.</p>
    <footer><p>José Norberto Uzal Tresandí<br>Director xeral de Administración Local</p></footer>

