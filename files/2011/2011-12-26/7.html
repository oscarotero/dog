---
date: '2011-12-26'
id: C3H1-221211-10259
page: 38090
number: 245
agency: Consellería do Medio Rural
section: III. Outras disposicións.
title: >-
  ORDE do 22 de decembro de 2011 pola que se amplía a dotación orzamentaria da
  Orde do 12 de agosto de 2011 pola que se modifica a Orde do 23 de setembro de
  2009 pola que se establecen as bases reguladoras das axudas para a mellora da
  competitividade das explotacións leiteiras galegas, a través da redución dos
  custos de produción, cofinanciada co Fondo Europeo Agrícola de Desenvolvemento
  Rural (Feader) no marco do PDR de Galicia 2007-2013, e se convocan para o ano
  2011.
range: Orde
url: >-
  https://www.xunta.gal/dog/Publicados/2011/20111226/AnuncioC3H1-221211-10259_gl.html
---
<p>Mediante a Orde do 12 de agosto de 2011 (DOG núm. 160, do 23 de agosto) establecéronse as axudas para o ano 2011 para a mellora da competitividade das explotacións leiteiras galegas, a través da redución dos custos de produción a cal está dotada orzamentariamente cun importe de 40.000 euros.</p>
    <p>Dado o número de solicitudes presentadas, e que a orde no seu artigo 5 prevé a posibilidade de incrementar a aplicación orzamentaria con fondos adicionais, amplíase por un importe de 1.050.000 euros.</p>
    <p>En consecuencia, de acordo co disposto no artigo 30.I.3 do Estatuto de autonomía de Galicia e facendo uso das facultades que me confiren o artigo 14 da Lei 9/2007, do 13 de xuño, de subvencións de Galicia, así como en uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <footer><p>DISPOÑO:</p></footer>
    <p>Artigo único.</p>
    <p>A dotación orzamentaria prevista para as axudas para a mellora da competitividade das explotacións leiteiras galegas, a través da redución dos custos de produción, convocadas para o ano 2011, de acordo coa Orde do 12 de agosto de 2011 (DOG núm. 160, do 23 de agosto), increméntanse no importe de 1.050.000 euros para o ano 2011, na aplicación orzamentaria 13.02.712B.7720 código de proxecto 2009-01303.</p>
    <p>De acordo co anterior as anualidades quedan do seguinte xeito:</p>
    <p>Aplicación orzamentaria 13.02.712B.7720 código de proxecto 2009-01303, para o ano 2011, un millón setenta mil euros (1.070.000 euros); e para o ano 2012, vinte mil euros (20.000 euros).</p>
    <p>En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>Disposición adicional.</p>
    <p>Única. A ampliación e o reaxuste das anualidades previstas no artigo único desta orde non afectan o prazo de presentación de solicitudes establecido na Orde do 12 de agosto de 2011.</p>
    <p>Disposición derradeira.</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 22 de decembro de 2011.</p>
    <footer><p>Samuel Jesús Juárez Casado<br>Conselleiro do Medio Rural</p></footer>

