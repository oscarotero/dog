---
date: '2011-12-26'
id: L202-201211-10096
page: 38160
number: 245
agency: Concello de Barro
section: VI. Anuncios. b) Administración local.
title: >-
  ANUNCIO de aprobación definitiva do Plan de sectorización do solo urbanizable
  industrial Outeda-Curro-Barro.
range: Anuncio
url: >-
  https://www.xunta.gal/dog/Publicados/2011/20111226/AnuncioL202-201211-10096_gl.html
---
<p>O Pleno do Concello de Barro, en sesión que tivo lugar o 15 de decembro de 2011, aprobou definitivamente o documento do Plan de sectorización do solo urbanizable industrial Outeda-Curro (SRAU-I Outeda-Curro), logo da incorporación ao documento da addenda para a emenda de deficiencias en execución de sentenza do Tribunal Superior de Xustiza de Galicia do 24 de febreiro de 2011 (P.O. 4556/2006).</p>
    <p>Con data do 20 de decembro de 2011, remitiuse á Secretaría Xeral de Urbanismo da Consellería de Medio Ambiente, Territorio e Infraestruturas copia completa do expediente e dous exemplares do documento aprobado definitivamente.</p>
    <p>Segundo dispón o artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, faise público o citado acordo.</p>
    <p>O Plan de sectorización SRAU-I Outeda-Curro non entrará en vigor ata a publicación íntegra do texto no <em>Boletín Oficial</em> da provincia de Pontevedra, segundo dispón o artigo 70.2 da Lei 7/1985, do 2 de abril, reguladora das bases de réxime local, na redacción dada pola Lei 57/2003, do 16 de decembro, e transcorrido o prazo de 15 días sinalado no artigo 65.2 da citada lei.</p>
    <p>Contra este acordo, que pon fin á vía administrativa, pódese interpoñer recurso contencioso-administrativo no prazo de dous meses perante a Sala do Contencioso-Administrativo do Tribunal Superior de Xustiza de Galicia. Todo isto sen prexuízo de calquera outro recurso ou acción que se coiden oportunos.</p>
    <p>Barro, 20 de decembro de 2011.</p>
    <footer><p>José Antonio Landín Eirín<br>Alcalde</p></footer>

