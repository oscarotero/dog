---
date: '2011-12-26'
id: CA02-121211-9594
page: 38115
number: 245
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 29 de novembro de 2011, do Servizo de Mobilidade da Xefatura
  Territorial da Coruña, pola que se anuncia o establecemento do servizo de
  transporte regular a lugares de lecer para a ruta Ponte do Porto-Santa Comba e
  pola que se abre un prazo para presentar solicitudes de autorización para
  prestar o servizo.
range: Resolución
url: >-
  https://www.xunta.gal/dog/Publicados/2011/20111226/AnuncioCA02-121211-9594_gl.html
---
<p>De conformidade co disposto no Decreto 80/2005, do 31 de marzo, polo que se regulan os servizos de transporte público a lugares de lecer, a empresa Santiaguesa Metropolitana, S.A. presentou solicitude de establecemento do servizo para a ruta Ponte do Porto-Santa Comba.</p>
    <p>Unha vez examinada a solicitude e de acordo co artigo 6.2 do citado decreto, este Servizo de Mobilidade elevou proposta estimatoria á Dirección Xeral de Mobilidade. En consecuencia, o 20 de abril de 2011 esa dirección acordou establecer o servizo solicitado e ordenou a súa publicación no <em>Diario Oficial de Galicia</em> e a apertura dun trámite de información pública.</p>
    <p>En consecuencia, </p>
    <h2>RESOLVO:</h2>
    <p>– Publicar como anexo os datos básicos do servizo.</p>
    <p>– Abrir un prazo de 20 días hábiles, contados a partir da publicación desta resolución no <em>Diario Oficial de Galicia</em>, para que os empresarios de transporte poidan presentar a solicitude de autorización para prestar o servizo.</p>
    <p>Para estes efectos, deberán presentar a documentación que se relaciona no artigo 6.1.º do Decreto 80/2005, do 31 de marzo, polo que se regulan os servizos de transporte público a lugares de lecer.</p>
    <p>A Coruña, 29 de novembro de 2011.</p>
    <footer><p>César Concheiro Ceide <br>Xefe do Servizo de Mobilidade da Coruña</p></footer>
    <h2>ANEXO</h2>
    <p>Ruta: Ponte do Porto-Santa Comba.</p>
    <p>Paradas: Ponte do Porto (bar Brasil), Vimianzo (parada liña), Baio (parada liña), Zas (parada taxis), Santa Comba (campo da feira).</p>
    <p>Calendario: sábados do ano 2011.</p>
    <p>Horarios:</p>
    <p>Ida: 23.40.</p>
    <p>Volta: 06.00.</p>
    <p>Prezo: 10 euros por noite.</p>

