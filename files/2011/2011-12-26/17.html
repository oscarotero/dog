---
date: '2011-12-26'
id: CA02-091211-9642
page: 38117
number: 245
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 7 de decembro de 2011, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  resolución do recurso de alzada número RA/VI/2011/00244, devolta polo servizo
  de Correos.
range: Cédula
url: >-
  https://www.xunta.gal/dog/Publicados/2011/20111226/AnuncioCA02-091211-9642_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles aos interesados, con último domicilio coñecido na avenida Montero Ríos, n.º 85, 36900 Marín (Pontevedra), a resolución que desestima o recurso de alzada número RA/VI/2011/00244, formulado contra a resolución do xefe territorial da Consellería de Medio Ambiente, Territorio e Infraestruturas de Pontevedra, do 15.1.2010, pola que se lles impuxo aos recorrentes unha sanción de multa pola comisión dunha infracción de carácter moi grave tipificada no artigo 54.1.h) da Lei 4/2003, do 29 de xullo, de vivenda de Galicia, por non destinar a domicilio habitual a vivenda de protección oficial da cal son titulares, cuxa parte dispositiva di:</p>
    <h2>«RESOLVO:</h2>
    <p>Desestimar o recurso de alzada número V-2010/0147 interposto por Pilar Domínguez Pintos e Gonzalo Sorey Villaverde contra a Resolución do 15 de xaneiro de 2010, ditada polo xefe territorial da Consellería de Medio Ambiente, Territorio e Infraestruturas de Pontevedra, no expediente sancionador ES-P-0001/09, confirmando a resolución en todos os seus termos.</p>
    <p>Contra esta resolución, que é definitiva na vía administrativa, cabe recurso contencioso-administrativo ante o Xulgado do Contencioso-Administrativo da circunscrición en que o demandante teña o seu domicilio ou o de Pontevedra, de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o seguinte ao da súa notificación, consonte o disposto no artigo 46.1 da citada norma legal».</p>
    <p>Tendo en conta que en atención ao previsto no artigo 61 da Lei 30/1992 o acto non se publica na súa integridade, fáiselle saber ao interesado que o texto íntegro da resolución que se notifica está á súa disposición na Secretaría Xeral Técnica da Consellería de Medio Ambiente, Territorio e Infraestruturas, situada nos edificios administrativos de San Caetano, Santiago de Compostela.</p>
    <p>O prazo de dous meses mencionado anteriormente contarase desde o día seguinte ao remate do prazo sinalado para o exame do expediente, ou da comparecencia para tal fin, se é o caso.</p>
    <p>E para que conste e lles sirva de notificación aos interesados, asino e selo esta cédula.</p>
    <p>Santiago de Compostela, 7 de decembro de 2011.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

