---
date: '2011-12-19'
id: G2347-251111-9190
page: 37214
number: 240
agency: Xulgado do Social número 4 da Coruña
section: V. Administración de xustiza.
title: EDICTO (692/2011).
range: Edicto
url: >-
  https://www.xunta.gal/dog/Publicados/2011/20111219/AnuncioG2347-251111-9190_gl.html
---
<p>Ana María Carrasco García, secretaria do Xulgado do Social número 4 da Coruña, dá fe e certifica que neste xulgado se seguen autos número 692/2011 por instancia de Rubén Alberto Álvarez Celedonia contra Imprenta Argove, S.L., o administrador da empresa Santiago Cobián Fernández de La Puente, sobre resolución de contrato, nos cales recaeu sentenza o 15.11.2011 que copiada nos particulares necesarios di así:</p>
    <p>«Dedico que debo desestimar e desestimo a demanda que foi interposta por Rubén Alberto Álvarez Celedonia, contra Santiago Cobián Fernández de la Puente, ao cal debo absolver de todos os pedimentos formulados na súa contra.</p>
    <p>Que debo estimar e estimo a demanda que foi interposta por Rubén Alberto Álvarez Celedonia, contra a entidade Imprenta Argrove, S.L., e debo declarar e declaro extinguida a relación laboral que vinculaba ambas desde a data da presente resolución, e en consecuencia debo condenar e condeno a Argrove, S.L. ao aboamento dunha indemnización de 43.613,22 euros correspondente a corenta e cinco días de salario, por ano de servizo coa pro rata dos períodos de tempo inferiores a un ano.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada, non se admitirá sen a previa consignación do importe da condena que deberá ingresar na conta do Xulgado do Social número 4 da Coruña, aberta no grupo Banesto, máis 150 euros do depósito especial indicado no artigo 227.1.a) da LPL. Ambos os ingresos deberanse efectuar por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e responsabilidade solidaria de avalista.</p>
    <p>Dedúzase testemuño literal desta sentenza que quedará nestas actuacións con inclusión da orixinal no libro de sentenzas.</p>
    <p>Así por esta miña sentencia, pronúncioo, mándoo e asínoo».</p>
    <p>E para que conste, para efectos da súa publicación no <em>Diario Oficial de Galicia</em> a fin de que sirva de notificación en forma á empresa Imprenta Argrove, S.L. expido e asino este edicto na Coruña o 22 de novembro de 2011. </p>
    <footer><p>A secretaria xudicial</p></footer>

