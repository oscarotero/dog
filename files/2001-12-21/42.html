---
date: '2001-12-21'
id: 14DEE
page: 16
number: 246
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 11 de decembro de 2001 pola que se anuncia a licitación,
  mediante procedemento aberto por concurso, da contratación de tres servicios
  de seguridade.
range: Resolución
url: 'https://www.xunta.gal/dog/Publicados/2001/20011221/Anuncio14DEE_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso, con expediente anticipado de gasto, dos seguintes contratos de servicios:</p>
<p>1. Contratación de persoal privado para servicio de seguridade nos centros dependentes da Delegación Provincial de Ourense (Museo Arqueolóxico Provincial de Ourense e Biblioteca Pública de Ourense).</p>
<p>Orzamento de licitación: catorce millóns setecentas cincuenta e oito mil catrocentas trinta e dúas pesetas (14.758.432 ptas.= 88.699,30 euros) IVE incluído, condicionado á existencia de crédito adecuado e suficiente no orzamento prorrogado para o ano 2002.</p>
<p>Prazo de execución: doce (12) meses (febreiro 2002-xaneiro 2003).</p>
<p>Garantía provisional: dispensada.</p>
<p>Clasificación do contratista: non se esixe.</p>
<p>2. Contratación de persoal privado para servicio de seguridade nos centros dependentes da Delegación Provincial da Coruña -Museo de Belas Artes (A Coruña), Biblioteca Pública Miguel González Garcés (A Coruña) e Museo das Peregrinacións (Santiago de Compostela).</p>
<p>Orzamento de licitación: corenta e cinco millóns novecentas oitenta e unha mil cincocentas cincuenta e dúas pesetas (45.981.552 ptas.= 276.354,69 euros) IVE incluído, condicionado á existencia de crédito adecuado e suficiente no orzamento prorrogado para o ano 2002.</p>
<p>Prazo de execución: doce (12) meses (febreiro 2002-xaneiro 2003).</p>
<p>Garantía provisional: dispensada.</p>
<p>Clasificación do contratista: grupo III, subgrupo 2, categoría B.</p>
<p>3. Contratación de persoal privado para servicio de seguridade na Dirección Xeral de Turismo en Santiago de Compostela.</p>
<p>Orzamento de licitación: cinco millóns cento seis mil seiscentas oitenta e catro pesetas (5.106.684 ptas.= 30.691,79 euros) IVE incluído, condicionado</p>
<p>á existencia de crédito adecuado e suficiente no orzamento prorrogado para o ano 2002.</p>
<p>Prazo de execución: doce (12) meses (febreiro 2002-xaneiro 2003).</p>
<p>Garantía provisional: dispensada.</p>
<p>Clasificación do contratista: non se esixe.</p>
<p>Exposición da documentación: os pregos de cláusulas administrativas particulares e os pregos de prescripcións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38. Así mesmo, tamén se poderán obte-los pregos relativos a estas contratacións no seguinte enderezo da Internet:</p>
<p>Delegación Provincial de Ourense: <a href="http://www.xunta.es/contratacion/resultado.asp?N=899">http://www.xunta.es/contratacion/resultado.asp?N=899</a></p>
<p>Delegación Provincial da Coruña: <a href="http://www.xunta.es/contratacion/resultado.asp?N=">http://www.xunta.es/contratacion/resultado.asp?N=</a> 900</p>
<p>Dirección Xeral de Turismo: <a href="http://www.xunta.es/contratacion/resultado.asp?N=">http://www.xunta.es/contratacion/resultado.asp?N=</a> 901</p>
<p>Prazo de presentación de proposicións: será ata as 14 horas do décimo quinto día natural, contado a partir do día seguinte ó da publicación desta resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares. As empresas que licitan a máis dunha contratación, deberán presentar toda a documentación (sobres A, B, C) para cada un dos contratos.</p>
<p>Apertura de proposicións: será realizada pola mesa de contratación ás 11 horas do sétimo día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 11 de decembro de 2001.</p>
<p>P.D. (Orde do 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

