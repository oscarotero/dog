---
date: '2001-12-21'
id: 14E1E
page: 16
number: 246
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 10 de decembro de 2001, da Xerencia de Atención Primaria de
  Pontevedra-Vigo (área sur), pola que se anuncia o expediente anticipado de
  gasto para a contratación do servicio de lavandería, polo procedemento aberto
  e mediante concurso público e tramitación urxente.
range: Resolución
url: 'https://www.xunta.gal/dog/Publicados/2001/20011221/Anuncio14E1E_gl.html'
---
<p>A Xerencia de Atención Primaria de Pontevedra-Vigo (área sur), en virtude das atribucións que lle foron delegadas conforme o establecido na Orde do 21 de abril de 1998, da Consellería de Sanidade e Servicios Sociais, modificada pola Orde do 23 de marzo de 2000, e unha vez cumpridos os trámites administrativos correspondentes, convoca o seguinte concurso público:</p>
<p>Nº de expediente nº: 1/2002 S.</p>
<p>1. Obxecto: contratación do servicio de lavandería para os centros dependentes desta xerencia.</p>
<p>2. Orzamento total: 96.161,94 euros (16.000.000 de ptas.).</p>
<p>3. Prazo de execución: 2 anos desde a data de entrada en vigor do contrato. Posibilidade de prórroga nos termos previstos no artigo 198 do texto refundido da Lei de contratos das administracións públicas.</p>
<p>4. Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento base de licitación.</p>
<p>5. Forma de adxudicación: concurso público, procedemento aberto e tramitación urxente, expediente anticipado de gasto.</p>
<p>6. Acreditación da solvencia económica e técnica: ver prego de cláusulas administrativas particulares.</p>
<p>7. Criterios de adxudicación: os establecidos no punto 12 da cara-folla de especificacións que forma parte do prego de cláusulas administrativas particulares que rexe esta contratación.</p>
<p>8. Documentación de interese para os licitadores: pode ser solicitada na Xerencia de Atención Primaria; rúa México 26-1º andar, 36204 Vigo, teléfono 986 81 64 66, en días hábiles desde as 9 ata as 14 horas.</p>
<p>9. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4ª, 36204-Vigo), antes das 14 horas do oitavo día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regulamento xeral de contratación do Estado.</p>
<p>10. Apertura de proposicións: a apertura de proposicións será realizada pola mesa de contratación, reunida en acto público na sala de xuntas da Xerencia de Atención Primaria; rúa de México 26-6ª planta de Vigo, ás 9 horas do sétimo día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>11. Documentación que deberán achega-los licitadores: a sinalada no punto cinco prego de cláusulas administrativas particulares.</p>
<p>12. Anuncios: o pagamento dos anuncios deste concurso público serán por conta do adxudicatario.</p>
<p>Vigo, 10 de decembro de 2001.</p>
<p>Ángel Martín Santos</p>
<p>Director xerente de Atención Primaria</p>
<p>de Pontevedra-Vigo</p>

