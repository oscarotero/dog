---
date: '1996-01-05'
id: 22F6
page: 193
number: 4
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 29 de novembro de 1995, da Delegación Provincial da Coruña, de
  notificación do acordo de iniciación do procedemento sancionador de epizootias
  que se cita (número 0054G/95).
range: Resolución
url: 'https://www.xunta.gal/dog/Publicados/1996/19960105/Anuncio22F6_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción da Lei do 20 de decembro de 1952, sobre epizootias (BOE nº 358, do 23 de decembro), e do seu Regulamento do 4 de febreiro de 1955, modificado, entre outros, polo Real decreto 1665/1976, do 7 de maio, polo que se actualizan as sancións (BOE nº 174, do 21-6-1976), por non ser posible a súa notificación.</p>
<p>Noméase instructora do procedemento a Beatriz Rodríguez Fraga, funcionaria desta delegación, que poderá promove-la súa recusación en calquera momento da tramitación do procedemento, se concorre algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería.</p>
<p>Os interesados disporán dun prazo de quince días, contados a partir do seguinte ó da publicación desta notificación, para que poidan examina-los expedientes na Delegación Provincial desta consellería na Coruña, sita no edificio administrativo de servicios múltiples Monelos, e para aportaren por escrito cantas alegacións, documentos, informacións ou</p>
<p>propostas de probas, consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuar alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lles serán facilitados nesta Delegación Provincial, sita no edificio administrativo de servicios múltiples Monelos, A Coruña.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>A Coruña, 29 de novembro de 1995.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Expediente: 0054G/95.</p>
<p>Denunciado: Antonio Méndez Álvarez.</p>
<p>DNI: 71.860.859.</p>
<p>Último enderezo coñecido: Feijoo, 72, 3 dereita, 33204, Xixón (Asturias).</p>
<p>Feito denunciado: transportar unha res positiva a brucelose xunto con 26 cabezas de gando vacún sen leva-la guía de orixe e sanidade pecuaria.</p>
<p>Tipificación da infracción: 217.3.</p>
<p>Sanción proposta: 75.000 ptas.</p>
<p>8546</p>

