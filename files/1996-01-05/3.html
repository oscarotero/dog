---
date: '1996-01-05'
id: 226A
page: 173
number: 4
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Decreto 334/1995, do 21 de decembro, polo que se declara a urxente ocupación
  dos terreos necesarios para a explotación da concesión mineira da sección C
  Particular número 6.165, sita no concello de Mesía na provincia da Coruña.
range: Decreto
url: 'https://www.xunta.gal/dog/Publicados/1996/19960105/Anuncio226A_gl.html'
---
<p>O 14 de decembro de 1992, Forjados Rivera, S.A. instou a incoación do expediente de expropiación forzosa polo procedemento de urxencia, diante da Delegación Provincial da Consellería de Industria e Comercio da Coruña, ó amparo do establecido no artigo 105 da vixente Lei de minas, do 21 de xullo de 1973, en relación co 131 do Regulamento que desenvolve a dita lei e o 52 da Lei de expropiación forzosa, do 16 de decembro de 1954, solicitude que comprende unha superficie de 24.478 m propiedade, na súa totalidade do municipio de Mesía. O terreo está situado no lugar denominado Brañas da Valga, lugar de Visantoña e concello de Mesía, polígono 7, parcela 184.</p>
<p>Á solicitude xúntanselle memoria e planos, subscritos polo titulado de minas, así coma outros documentos que tratan, en conxunto, de xustifica-la necesidade da incoación do expediente de expropiación forzosa polo procedemento de urxencia.</p>
<p>A delegación provincial, comunicoulle ó propietario a pretensión expropiatoria de Forjados Rivera,</p>
<p>S.A. e realizouse a oportuna información pública, con insercións no Boletín Oficial do Estado (24-4-1993 nº 98), Diario Oficial de Galicia (23-4-1993 nº 76), BOP da Coruña (23-4-1993 nº 91), diario La Voz de Galicia do 24-4-1993, así como taboleiros de anuncios do Concello de Mesía e da Delegación Provincial da Coruña.</p>
<p>Dentro do período de información pública aberto sobre a referida solicitude os interesados presentaron escritos de alegacións contra a procedencia da expropiación, os cales foron trasladados á entidade mercantil beneficiaria, alegacións que se consideran totalmente alleas ó expediente, non argumentando razóns de fondo ou forma que puidesen ser tidas en conta, polo que é forzoso a súa desestimación.</p>
<p>Posteriormente, en escrito do 20 de xuño de 1994, o beneficiario desiste da inclusión no expediente expropiatorio da superficie do terreo comprendida na franxa cara ó SE prolongación do campo de futbol actual, ata 20 m anteriores ó lindeiro co camiño de Valga a Busto e no mesmo largo que o citado campo, co que resulta unha ocupación real de 17.100 m, dos 24.478 m inicialmente incluídos na súa solicitude.</p>
<p>A urxencia queda xustificada polo inminente esgotamento da materia prima necesaria para alimenta-la próxima fábrica e sen a cal esta tería que pecha-las súas instalacións.</p>
<p>Na súa virtude, por proposta do conselleiro de Industria e Comercio e logo de deliberación do Consello da Xunta de Galicia, na súa reunión do día vinteún de decembro de mil novecentos noventa e cinco,</p>
<p>DISPOÑO:</p>
<p>Artigo único.-Declárase urxente, segundo o artigo 105 da Lei de minas e para os efectos dispostos no artigo 52 da Lei de expropiación forzosa, a ocupación de 17.100 m do predio nº 184 definido na documentación presentada e que foi obxecto de publicación nos boletíns citados, predio que é necesario expropiar para prosegui-los labores na concesión de explotación mineira da sección C Particular nº 6.165, sita no concello de Mesía na provincia da Coruña, titularidade ostentada por Forjados Rivera, S.A.</p>
<p>Santiago de Compostela, vinteún de decembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Antonio Couceiro Méndez</p>
<p>Conselleiro de Industria e Comercio</p>
<p>8458</p>

