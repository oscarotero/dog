---
date: '1996-01-05'
id: 229E
page: 178
number: 4
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 14 de novembro de 1995, da Dirección Xeral de Relacións
  Laborais, pola que se ordena o rexistro e publicación no Diario Oficial de
  Galicia do convenio colectivo interprovincial da empresa Cooperativa
  Farmacéutica Gallega Cofaga.
range: Resolución
url: 'https://www.xunta.gal/dog/Publicados/1996/19960105/Anuncio229E_gl.html'
---
<p>Visto o texto do convenio colectivo de ámbito interprofesional da emprsa Cooperativa Farmacéutica Gallega Cofaga, que se subscribiu con data do 15 de xuño de 1995, entre a representación da empresa e dos traballadores, e de conformidade co disposto no artigo 90.2º e 3º, da Lei 8/1980, do 10 de marzo, do Estatutos dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. A Dirección Xeral de Relacións Laborais,</p>
<p>ACORDA:</p>
<p>Primeiro.-Ordena-la inscrición do devandito convenio colectivo no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Santiago de Compostela, 14 de novembro de 1995.</p>
<p>Juan Pedrosa Vicente</p>
<p>Director xeral de Relacións Laborais</p>
<p>Capítulo 1</p>
<p>Extensión, vixencia e denuncia</p>
<p>Artigo 1º.-Obxectivo do convenio.</p>
<p>O presente convenio ten por finalidade regula-las condicións económicas e sociais entre a empresa Cofaga e os seus traballadores.</p>
<p>Artigo 2º.-Ámbito territorial.</p>
<p>O presente convenio será de aplicación a todo o persoal que presta os seus servicios nos almacéns de distribución da empresa Cooperativa Farmacéutica Gallega (Cofaga.), que radican nas provincias da Coruña e Lugo.</p>
<p>Artigo 3º.-Ámbito persoal.</p>
<p>As normas do presente convenio regulan as relacións de traballo do persoal de Cofaga dos almacéns de distribución da Coruña e Lugo.</p>
<p>Artigo 4º.-Ámbito temporal.</p>
<p>A duración deste convenio fíxase desde o 1-1-1994 ata o 31-12-1995.</p>
<p>Artigo 5º.-Denuncia do convenio.</p>
<p>A denuncia do convenio deberá ser presentada ante a delegación da Consellería de Xustiza, Interior e Relacións Laborais, cunha anticipación mínima de tres meses, por calquera das partes, con previa comunicación entre ambas.</p>
<p>Capítulo 2</p>
<p>Condicións sociais</p>
<p>Artigo 1º.-Garantías persoais.</p>
<p>Respectaranse as condicións de traballo que sexan superiores ás establecidas no presente convenio, consideradas no seu conxunto e cómputo anual.</p>
<p>Artigo 2º.-Clasificación do persoal.</p>
<p>Revisión anual de categorías. Dentro dos dous primeiros meses do ano, publicarase no taboleiro de anuncios da empresa o escalafón daquelas, cerrado o 31 de decembro anterior; o persoal poderá formula-las reclamacións que sexan oportunas no prazo dun mes.</p>
<p>A) Ascensos: os ascensos rexerán para tódalas categorías e en igualdade de condicións e de criterios.</p>
<p>B) Ocupación de novos postos e vacantes: as vacantes e postos de nova creación seranlle anunciados ó persoal cunha anticipación mínima de quince días, salvo que o posto se vaia cubrir inmediatamente, para que, quen se considere apto, o poida solicitar e participar nun concurso de coñecementos, aptitudes e capacidades persoais. O traballador que sexa designado para o novo posto demostrará a súa adaptación a el en calidade de proba, podendo renunciar voluntariamente e, en caso de non supera-la proba ou renunciar, poderá recupera-lo seu antigo posto de traballo. Realizarase o cambio de categoría e de servicio en caso positivo, unha vez terminada a proba, logo de acordo co interesado. Do establecido neste artigo quedarán exceptuados os postos que impliquen mando. Cumprirase en todo momento a normativa de emprego. Os fillos dos traballadores que se xubilen ou falezan terán preferencia para ocupa-los postos vacantes ou de nova creación, en igualdade de condicións, se superaron as probas </p>
<p>selectivas obxectivas para a valoración dos ditos postos de traballo. Das ditas probas de aptitude daráselle coñecemento ó comité de empresa.</p>
<p>Artigo 3º.-Contrato de traballo para a formación.</p>
<p>Será sempre retribuído. Terá unha duración non superior ós dous anos e será computable para tódolos efectos para a antigüidade.</p>
<p>Contratos de aprendizaxe: a duración destes contratos establecerase segundo as seguintes categorías: conductores, 6 meses; dependentes, telefonistas e empaquetadoras, 2 anos; mecanización e administración, 3 anos. O salario destes contratos será o 85% do salario vixente para os dependentes.</p>
<p>Formación continua: ámbalas partes acordan aterse ó establecido nos proxectos presentados ó FORCEM, así como ó texto presentado pola parte social no anteproxecto do convenio.</p>
<p>Artigo 4º.-Calendario laboral.</p>
<p>Á vista do calendario laboral, a empresa, xunto cos delegados e o comité de empresa, estudiarán</p>
<p>a posibilidade e recuperación de pontes, segundo as necesidades do servicio.</p>
<p>Horas extras: terán o incremento do 75% sobre a hora ordinaria e poderanse compensar co tempo equivalente en descanso.</p>
<p>Artigo 4º bis.-Xornada laboral.</p>
<p>A xornada laboral será de 39 horas semanais, tanto para a xornada partida como continuada. Estas 39 horas de traballo efectivo serán de luns a sábado.</p>
<p>Artigo 5º.-Vacacións.</p>
<p>Os traballadores afectados por este convenio terán dereito a trinta días naturais de vacacións, que desfrutarán de forma ininterrompida. O período de vacacións non se poderá iniciar en sábado, domingo ou festivo. O período de vacacións fixarase anualmente no calendario de vacacións no primeiro mes do ano, en calquera caso, cunha anticipación mínima de dous meses ó inicio do desfrute.</p>
<p>Artigo 6º.-Bolsa de vacacións.</p>
<p>Os traballadores que desfruten as súas vacacións nos meses de xuño a setembro, ambos incluídos, percibirán a cantidade de 6.017 pesetas. Fóra destes meses, a bolsa de vacacións será de 22.914 ptas.</p>
<p>Artigo 7º.-Incapacidade laboral transitoria.</p>
<p>Os traballadores que se encontren en ILT percibirán o salario real ata os 18 meses (salario base, antigüidade, plus rendemento, plus convenio e plus transporte).</p>
<p>Artigo 8º.-Prestacións.</p>
<p>A empresa aboaralles ós traballadores que teñan fillos subnormais, diminuídos físicos ou minusválidos a cantidade de 19.409 pesetas por cada un deles e por mes.</p>
<p>A) Premio de permanencia: de acordo co convenio anterior, amplíanse as cantidades por este concepto ás seguintes contías:</p>
<p>-Por 20 anos de servicio: 94.135 pesetas.</p>
<p>-Por 40 anos de servicio: 198.920 pesetas.</p>
<p>B) Axudas escolares: a empresa facilitará bolsas anuais de axuda universitaria, para tódolos empregados e fillos de empregados que demostrasen a súa capacidade nos estudios cursados.</p>
<p>C) Servicio militar: respectarase o posto de traballo durante o período de servicio militar (obrigatorio ou voluntario). O traballador casado percibirá as catro pagas extraordinarias como se estivese traballando.</p>
<p>Artigo 9º.-Licencias, excedencias e cesamentos voluntarios.</p>
<p>A) Licencia: quince días laborables en caso de casamento, cinco días por falecemento do cónxuxe</p>
<p>ou fillo/a; tres días en caso de falecemento dos pais do traballador ou dos do seu cónxuxe, netos, avós ou irmáns, que se ampliarán a tres días máis en caso de desprazamento superior a 300 km. Cinco días ó ano para asuntos persoais, con previo aviso á empresa, sete días por parto de esposa ou filla solteira; dous días por traslado de domicilio habitual; un día natural en caso de casamento de fillos ou irmáns.</p>
<p>A empresa facilitará tódolos permisos xustificados para efectuar exames, co tempo que resulte necesario.</p>
<p>B) Excedencias: os traballadores cun ano de servicio na empresa poderán solicitar excedencia voluntaria por un período dun mes a cinco anos, ó cabo dos cales e cun previo aviso de un a tres meses de anticipación, terán dereito á integración ó seu posto de traballo anterior, sempre que exista vacante ou na primeira que se presente.</p>
<p>O tempo que o traballador estea en situación de excedencia non será computable para ningún efecto.</p>
<p>A empresa concederá excedencias obrigatorias sempre que medien razóns xustificadas, estudios, problemas familiares, etc.</p>
<p>As peticións de excedencia serán resoltas pola empresa, unha vez oído o comité de empresa.</p>
<p>As excedencias por cargos políticos ou sindicais poderán ser solicitadas polos traballadores sen que sexa necesario o ano de antigüidade, sempre que leven traballando un mínimo de seis meses.</p>
<p>C) Licencias especiais: os traballadores poderán solicitar, sen dereito a retribución ningunha, dúas licencias especiais ó ano, que non deberán exceder normalmente de 20 días entre ambas, sen que supoña exclusión do cómputo de antigüidade, sendo facultade da empresa a súa concesión.</p>
<p>D) Cesamentos voluntarios: o traballador poderá desistir da relación laboral en calquera momento, sen máis requisito que o aviso á empresa con quince días de anticipación.</p>
<p>Artigo 10º.-Xubilación anticipada.</p>
<p>Os traballadores que o desexen poderanse acoller ó sistema de xubilación anticipada ó cumpriren os 64 anos; a empresa cubrirá ata o cen por cento da pensión que lle puidera corresponder, ata cumpri-los 65 anos. A praza vacante será cuberta, sempre que a empresa non tivese perdas nos últimos anos.</p>
<p>Artigo 11º.-Xubilación voluntaria.</p>
<p>A xubilación será voluntaria ós 60 anos. Cando se asine este convenio, a empresa estará obrigada a negociar co comité de empresa, así como cos traballadores interesados individualmente, un plan de xubilación voluntaria.</p>
<p>Artigo 12º.-Compromiso de absentismo.</p>
<p>Acórdase referencialo ó estrictamente causado por forza maior; para isto acéptase rebaixa-los pará</p>
<p>metros que se establecen como obxectivo, que son o 1,5% para o ano 1995; no suposto de que non se reduza nesta porcentaxe asumiríase ó seguinte compromiso por parte dos traballadores:</p>
<p>a) Negociar a principios de 1996 a creación dun incentivo variable segundo a presencia na empresa. Este incentivo crearíase cunha porcentaxe sobre a masa salarial do incremento que corresponda para o ano 1996; esta porcentaxe establécese entre o 1% e o 3%.</p>
<p>b) Cando se produza o absentismo o traballador deixaría de percibi-lo dito incentivo cos seguintes criterios: primeira baixa médica, ningunha penalidade. Exclúense as baixas con hospitalización, maternidade, accidente laboral e as enfermidades profesionais.</p>
<p>c) O incentivo que deixasen de percibi-los traballadores que se ausenten repartirase ó final de ano sobre o conxunto do cadro de persoal, tendo en conta a presencia; para isto confeccionarase unha táboa proporcional ós días de presencia que racionalice o reparto.</p>
<p>Capítulo 3</p>
<p>Garantías sindicais</p>
<p>Os traballadores non poderán sufrir ningún tipo de represión ou discriminación polo feito da súa afiliación sindical.</p>
<p>As garantías recoñecidas ós representantes dos traballadores, referentes a despedimentos e sancións, serán mantidas durante dous anos despois de cesar no cargo.</p>
<p>Artigo 1º.-Dereitos da sección sindical.</p>
<p>Os traballadores afiliados a unha central sindical poderán constituír no seo da empresa a sección sindical da empresa. Cando a sección sindical teña unha afiliación equivalente ó dez por cento do cadro do persoal disporá dos seguintes dereitos e medios:</p>
<p>-Taboleiro de anuncios da súa central sindical, para propaganda desta.</p>
<p>-Dereito ó desconto en nómina das cotas sindicais ós interesados, sempre que o autorizasen por escrito e sendo unha cantidade fixa.</p>
<p>Artigo 2º.-Comité de empresa.</p>
<p>Recoñécese como único órgano representativo da empresa o comité elixido polos traballadores.</p>
<p>Os representantes dos traballadores disporán dun máximo de corenta horas mensuais remuneradas ó salario real, para actividades sindicais de toda índole. Non se deducirán destas as utilizadas a petición da empresa.</p>
<p>As ditas corenta horas entenderanse por cada un dos delegados e contabilizaranse colectivamente para a súa utilización. Para facer uso destas corenta horas só será necesaria a comunicación á dirección da empresa, con 48 horas de anticipación, sempre que sexa posible. Así mesmo, será o comité quen</p>
<p>controle o tempo sindical, xustificando o seu emprego cando o requira a empresa.</p>
<p>A empresa disporá de local para a actividade dos delegados do comité. A empresa habilitará un taboleiro de anuncios para o comité.</p>
<p>O comité de empresa poderá cumprir tarefas informativas no interior da empresa en horas de traballo, sen interromper nin prexudica-lo proceso de producción.</p>
<p>O comité de empresa estará debidamente informado do tema socioeconómico da empresa e de todo o que a lexislación vixente rexistra. A este respecto, a empresa informará trimestralmente sobre a situación económico-financeira desta ó comité de empresa.</p>
<p>A empresa informará trimestralmente ó comité de empresa sobre a realización de horas extraordinarias.</p>
<p>Cunha anticipación máxima de seis meses, a empresa deberá informa-lo comité, cando pretenda peches, absorcións, traslados, fusións, etc.</p>
<p>Se se producise desconformidade entre a empresa e traballadores en calquera centro de traballo que afecten a este convenio, antes de tomar calquera dilixencia parcial intentarase solucionar mediante unha reunión do comité intercentros (formado por tódolos delegados de persoal de tódolos centros de traballo) e a empresa, de non chegarse a un acordo, trasladarase á delegación da Consellería de Xustiza, Interior e Relacións Laborais, para que se resolva.</p>
<p>Axudas de custos do comité intercentros. A empresa aboaralles ós membros do comité intercentros, en concepto de axuda de custo de comida, a cantidade de 2.500 ptas., por cada un deles, así como a contía estipulada por km e autoestrada cando se desprazaren en vehículos propios, cun tope máximo de 4 reunións ó ano, excluíndose destes as reunións propias da negociación colectiva e os que se realicen na dirección da empresa.</p>
<p>O comité de empresa terá garantida a súa audición na comisión de organización de traballo, no establecemento das primas, ritmos, valoración de postos de traballo, duración de xornadas laborais, promocións e ascensos.</p>
<p>Así mesmo, o comité de empresa poderá convoca-las asembleas que necesite, nos locais da empresa, fóra de horas de traballo, logo de comunicación á dirección de empresa.</p>
<p>O conxunto do cadro de persoal disporá de doce horas anuais retribuídas para facer asembleas nos locais da empresa.</p>
<p>A convocatoria da asemblea será feita polo comité de empresa, o cal tamén presidirá a asemblea, logo de acordo coa dirección e sen prexuízo da producción.</p>
<p>Capítulo 4</p>
<p>Seguridade e hixiene</p>
<p>Artigo 1º</p>
<p>Establecerase un comité de seguridade e hixiene constituído por dous membros do comité de empresa e outros dous representantes nomeados pola empresa, coas funcións que lle asigne a lexislación vixente.</p>
<p>Artigo 2º.-Revisión médica.</p>
<p>Efectuaráselle unha revisión médica anual obrigatoria ó conxunto do cadro de persoal. A dita revisión será controlada polo comité de empresa e o de seguridade e hixiene.</p>
<p>Artigo 3º.-Roupa de traballo.</p>
<p>Os traballadores recibirán da empresa a roupa de traballo e calzado adecuado que coide necesario para o persoal de despacho, no desenvolvemento das súas funcións. Así mesmo, proveranse de roupa de auga os repartidores.</p>
<p>Capítulo 5</p>
<p>Condicións económicas</p>
<p>Artigo 1º.-Pagas extraordinarias.</p>
<p>Seguiranse mantendo as pagas establecidas, que se aboarán nas seguintes datas e cómputos: soldo, plus rendemento e antigüidade.</p>
<p>-1ª paga, día 15 de marzo.</p>
<p>-2ª paga, día 15 de xullo.</p>
<p>-3ª paga, día 15 de setembro.</p>
<p>-4ª paga, día 15 de decembro.</p>
<p>Artigo 2º.-Axuda por defunción.</p>
<p>En caso de falecemento do traballador con un ano, polo menos, de antigüidade na empresa, esta queda obrigada a satisfacerlles ós seus habentes dereito o importe de dúas mensualidades, iguais cada unha delas, á última que o traballador percibise, incrementada con tódolos emolumentos inherentes a ela.</p>
<p>Artigo 3º.-Condicións económicas.</p>
<p>a) Incremento ano 1994: con efecto retroactivo desde o 1-1-1994 incrementaranse tódolos conceptos salariais nas seguintes porcentaxes.</p>
<p>1. O IPC previsto (3,5%) a final de ano revisarase na mesma porcentaxe que o IPC real supere ó previsto.</p>
<p>2. Incremento de homologación: de maneira automática, tendo como referencia o incremento das vendas no mes de maio, 4,5%, incrementándose tódolos conceptos salariais con efecto retroactivo desde o 1-1-1994 na mesma porcentaxe que este crecemento supere o IPC previsto. Deste mesmo xeito procederase o 30-11-1994.</p>
<p>3. Establécese como máximo incremento salarial a mesma porcentaxe en que crezan as vendas, e nunca superará o IPC real máis o 5% de compromiso</p>
<p>de homologación. En caso de as vendas superaren esta porcentaxe, aplicaríase o incremento variable de acordo coa acta de compromiso de homologación.</p>
<p>4. No suposto de non alcanzar a final de ano o compromiso dos 5 puntos de homologación, ámbalas partes se comprometen a estudiar no primeiro trimestre de 1995 a posibilidade de incrementa-la partida de homologación, sempre tendo como parámetro prioritario o crecemento das vendas alcanzado no ano.</p>
<p>b) Incremento ano 1995: o incremento para o ano 1995 será do 6% (3,5% IPC+2,5% homologación). Ó final de 1995 aplicaranse igualmente os puntos 3 e 4 do ano 1994.</p>
<p>Cláusulas adicionais</p>
<p>Primeira.</p>
<p>Tódalas referencias deste convenio en relación co comité de empresa enténdense extensibles ós delegados de persoal.</p>
<p>Segunda.-Vinculación á totalidade.</p>
<p>O presente convenio forma un total indivisible, pois as condicións pactadas estimáronse globalmente; se a autoridade laboral competente non aprobase algunha das súas cláusulas, ou se indicase a introducción de modificacións que poidan alterar esta globalidade a que se fai referencia, o convenio reconsiderarase na súa totalidade.</p>
<p>Terceira.</p>
<p>O plus convenio e transporte non será computable para efectos do cálculo do importe da antigüidade.</p>
<p>Cuarta.-Garantías do posto de traballo.</p>
<p>Durante a vixencia deste convenio respectaranse os postos de traballo, salvo causas xustificadas.</p>
<p>Quinta.-Mobilidade de cadros de persoal.</p>
<p>A empresa poderá despraza-los traballadores afectos ó cadro dos seus centros de traballo, situados na Coruña, isto é, almacén de POCOMACO, fábrica de apósitos, durante o tempo que estrictamente sexa preciso e motivado por necesidade de servicio, sen que isto implique variación de horario que cada respectivo centro viña realizando e sen que os traballadores desprazados deixen de pertencer ós seus respectivos cadros de persoal. A dita mobilidade será informada favorablemente polo comité de</p>
<p>empresa cando, a criterio da dirección da empresa, o esixan as necesidades do servicio.</p>
<p>Sexta.-Comisión mixta paritaria.</p>
<p>Para cuestións de vixencia ou interpretación que se deriven da aplicación do presente convenio, constitúese unha comisión paritaria, composta por tres membros de cada parte, elixindo o presidente entre eles. Constituída pola parte económica: Ramón Sáez Oza, Luis Ramos Alba, José Ramón López Suárez, e pola parte social: Manuel Patiño Iglesias, Fco. Javier García Mejuto e Antonio Rey Souto.</p>
<p>Sétima.-Grupos profesionais e categorías.</p>
<p>Á sinatura do presente convenio ámbalas partes se comprometen a que no mes de outubro de 1995 se abra a mesa de negociación cos documentos que presenten ámbalas partes ata esa data.</p>
<p>Oitava.-Reducción de xornada.</p>
<p>O horario de saída os días 24 e 31 de decembro queda establecido ás 19 horas para a quenda de tarde.</p>
<p>Novena.-Plus de substitucións.</p>
<p>Co fin de compensar economicamente os traballadores que deben substituír durante períodos de tempo de máis de 15 días persoas que exerzan realmente como xefes de sección, servicio..., aboaráselle ó substituto a diferencia do soldo base e plus convenio de acordo coa categoría da persoa que se substitúa.</p>
<p>Décima.-Promoción interna da muller.</p>
<p>Ámbalas partes, de acordo coa directiva 76/207/CEE, promoverán a acción positiva como instrumento para a igualdade de oportunidades entre homes e mulleres.</p>
<p>Décimo primeira.-Protección da dignidade do home e a muller no traballo.</p>
<p>Conforme a recomendación do C.E. (92/131) a empresa comprométese a previr e sancionar todo tipo de conductas que atenten contra este principio.</p>
<p>Décimo segunda.-Canle de información.</p>
<p>A partir da sinatura deste convenio, todo conflicto ou discrepancia non só con relación ó convenio, senón a tódolos que se susciten en calquera centro de traballo de Cofaga, será canalizado a través do Comité Intercentros para que este llo remita ó departamento de persoal, facendo así a comunicación máis fluída entre os representantes dos traballadores e a parte empresarial.</p>
<p>TÁBOA SALARIAL</p>
<table><tbody><tr><td>Categoría</td><td>S. base</td><td>P. Rendim.</td><td>P. Conv.</td><td>P. Trans.</td><td>S. anual</td></tr>
<tr><td></td></tr>
</tbody></table>
<table><tbody><tr><td>Director técnico</td><td>130.845</td><td>11.163</td><td>22.844</td><td>5.588</td><td>2.613.312</td></tr>
<tr><td>Xefe persoal</td><td>126.959</td><td>11.163</td><td>22.210</td><td>5.588</td><td>2.543.528</td></tr>
<tr><td>Xefe compras</td><td>118.764</td><td>11.163</td><td>21.379</td><td>5.588</td><td>2.402.436</td></tr>
<tr><td>Xefe almacén</td><td>110.561</td><td>11.163</td><td>20.529</td><td>5.588</td><td>2.260.988</td></tr>
<tr><td>Xefe sección</td><td>105.233</td><td>11.163</td><td>19.991</td><td>5.588</td><td>2.169.284</td></tr>
</tbody></table>
<table><tbody><tr><td>Categoría</td><td>S. base</td><td>P. Rendim.</td><td>P. Conv.</td><td>P. Trans.</td><td>S. anual</td></tr>
<tr><td></td></tr>
</tbody></table>
<table><tbody><tr><td>Depend. maior Esp.</td><td>100.726</td><td>11.163</td><td>19.528</td><td>5.588</td><td>2.091.616</td></tr>
<tr><td>Depend. maior</td><td>98.260</td><td>11.163</td><td>19.276</td><td>5.588</td><td>2.049.136</td></tr>
<tr><td>Dependente</td><td>96.206</td><td>11.163</td><td>19.064</td><td>5.588</td><td>2.013.728</td></tr>
<tr><td>Axud. dependente</td><td>86.775</td><td>11.163</td><td>18.100</td><td>5.588</td><td>1.851.264</td></tr>
<tr><td>Aprendiz 16 anos</td><td>65.098</td><td>11.163</td><td>15.157</td><td>5.588</td><td>1.469.116</td></tr>
<tr><td>Aprendiz 17 anos</td><td>70.201</td><td>11.163</td><td>15.900</td><td>5.588</td><td>1.559.680</td></tr>
<tr><td>Mozo Especializ.</td><td>96.206</td><td>11.163</td><td>19.064</td><td>5.588</td><td>2.013.728</td></tr>
<tr><td>Mozo sereno Limp.</td><td>86.775</td><td>11.163</td><td>18.100</td><td>5.588</td><td>1.851.264</td></tr>
<tr><td>Prof. oficio 1ª</td><td>96.206</td><td>11.163</td><td>19.064</td><td>5.588</td><td>2.013.728</td></tr>
<tr><td>Prof. oficio 2ª</td><td>92.335</td><td>11.163</td><td>18.286</td><td>5.588</td><td>1.942.456</td></tr>
<tr><td>Recep. Telefón. 1ª</td><td>96.206</td><td>11.163</td><td>19.064</td><td>5.588</td><td>2.013.728</td></tr>
<tr><td>Recep. Telefón. 2ª</td><td>94.975</td><td>11.163</td><td>18.936</td><td>5.588</td><td>1.992.496</td></tr>
<tr><td>Xefe administrativo</td><td>118.764</td><td>11.163</td><td>21.379</td><td>5.588</td><td>2.402.436</td></tr>
<tr><td>Xefe sección Administ.</td><td>105.233</td><td>11.163</td><td>19.991</td><td>5.588</td><td>2.169.284</td></tr>
<tr><td>Contador</td><td>96.287</td><td>11.163</td><td>19.082</td><td>5.588</td><td>2.015.240</td></tr>
<tr><td>Secretaria</td><td>98.260</td><td>11.163</td><td>19.276</td><td>5.588</td><td>2.049.136</td></tr>
<tr><td>Oficial Administ. 1ª</td><td>98.260</td><td>11.163</td><td>19.276</td><td>5.588</td><td>2.049.136</td></tr>
<tr><td>Oficial Administ. 2ª</td><td>96.206</td><td>11.163</td><td>19.064</td><td>5.588</td><td>2.013.728</td></tr>
<tr><td>Auxiliar Administ.</td><td>93.550</td><td>11.163</td><td>18.795</td><td>5.588</td><td>1.968.004</td></tr>
<tr><td>Viaxante</td><td>97.434</td><td>11.163</td><td>19.190</td><td>5.588</td><td>2.034.888</td></tr>
<tr><td>Programador</td><td>105.233</td><td>11.163</td><td>19.991</td><td>5.588</td><td>2.169.284</td></tr>
</tbody></table>
<p>8384</p>

