---
date: '2019-04-12'
id: O3C2-040419-0002
page: 18463
number: 72
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 5 de abril de 2019 pola que se establece un prazo adicional para
  a comunicación das prazas correspondentes a escala básica, categoría de
  policía dos corpos da policía local dos concellos que asinaron convenio coa
  Vicepresidencia e Consellería de Presidencia, Administracións Públicas e
  Xustiza en materia para a asunción dos procesos selectivos desa categoría.
range: Resolución
url: >-
  https://www.xunta.gal/dog/Publicados/2019/20190412/AnuncioO3C2-040419-0002_gl.html
---
<p>De acordo co establecido na disposición adicional segunda do Decreto 115/2017, do 17 de novembro, polo que se regula a cooperación da Administración xeral da Comunidade Autónoma de Galicia cos concellos na selección dos membros dos corpos da policía local, vixilantes municipais e auxiliares de policía local, modificado polo Decreto 20/2019, do 28 de febreiro, e tendo en conta as particularidades propias do proceso de selección na categoría de policía, xunto cos requisitos que as entidades locais teñen que cumprir para poderen delegar a convocatoria das ditas prazas, e ademais a publicación e entrada en vigor do Real decreto 1449/2018, do 14 de decembro, polo que se establece o coeficiente redutor da idade de xubilación a favor dos policías locais que integran a Administración local, fixo que nesta data chegasen peticións de varios concellos en que se solicitaba a adhesión ao convenio e/ou a delegación de prazas para a inclusión na convocatoria deste ano, e tendo en conta o establecido na dita disposición adicional segunda do Decreto 115/2017, considerando que existen causas suficientes e xustificadas e que, ademais, a convocatoria aínda non foi publicada,</p>
    <p>En uso das facultades que teño atribuídas</p>
    <h2>DISPOÑO:</h2>
    <p>Conceder un prazo adicional, ata o día 17 de abril de 2019, para comunicar as prazas correspondentes a escala básica, categoría de policía dos corpos da policía local dos concellos galegos que asinaron convenio da asunción e desenvolvemento dos procesos selectivos desta categoría.</p>
    <p>A Estrada, 5 de abril de 2019</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

