---
date: '2019-04-12'
id: C141-090419-0003
page: 18616
number: 72
agency: Portos de Galicia
section: VI. Anuncios. a) Administración autonómica.
title: >-
  CÉDULA do 9 de abril de 2019 pola que se notifica a resolución de procedemento
  para a declaración de abandono dun buque plataforma flotante depositado na
  explanada de varada do porto de Rianxo.
range: Cédula
url: >-
  https://www.xunta.gal/dog/Publicados/2019/20190412/AnuncioC141-090419-0003_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícase a Servimar Innova, S.L., mediante a publicación no <em>Boletín Oficial del Estado</em>, a Resolución do 19 de novembro de 2018, da Presidencia da entidade pública Portos de Galicia, que declara en situación de abandono o buque que se cita, depositado no porto de Rianxo, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese por atoparse o buque plataforma flotante depositado sen actividade nin mantemento ningún na zona de varada do porto de Rianxo, e sen aboar taxas desde hai uns tres anos, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de Portos de Galicia, unha vez que non existe constancia da presentación de alegacións contra o acordo de iniciación do procedemento. </p>
    <p>De acordo coa normativa que se cita, e a través dos medios previstos na Lei 5/2011 (DOG nº 203, do 24 de outubro), do patrimonio da Comunidade Autónoma de Galicia, Portos de Galicia vai proceder á venda do buque, e de resultar esta fallida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación serán por conta costa do propietario.</p>
    <p>A presente resolución emítea o presidente de Portos de Galicia, en virtude das competencias conferidas polo artigo 12.3, alíneas a) e l) da Lei 6/2017, de portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 9 de abril de 2019</p>
    <footer><p>José Juan Durán Hermida<br>Presidente de Portos de Galicia</p></footer>

