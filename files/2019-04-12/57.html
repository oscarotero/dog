---
date: '2019-04-12'
id: C141-290319-0001
page: 18606
number: 72
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 27 de marzo de 2019 pola que se aproba o documento de
  delimitación dos espazos e dos usos portuarios do porto de Burela.
range: Resolución
url: >-
  https://www.xunta.gal/dog/Publicados/2019/20190412/AnuncioC141-290319-0001_gl.html
---
<p>A Área de Explotación e Planificación Portuaria da entidade pública empresarial Portos de Galicia redactou e tramitou o documento da delimitación dos espazos e dos usos portuarios (DEUP) do porto de Burela, instalacións portuarias situadas no termo municipal do mesmo nome da provincia de Lugo e adscritas á entidade pública para a súa xestión.</p>
    <p>Este documento foi redactado de acordo coa súa formulación prevista no artigo 69 do texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro (<em>Boletín Oficial del Estado</em> núm. 253, do 20 de outubro), e axústase ao disposto nos artigos 52 e 53 da Lei 6/2017, do 12 de decembro, de portos de Galicia (<em>Diario Oficial de Galicia</em> núm. 236, do 14 de decembro), tal como establece a disposición transitoria quinta da antedita lei autonómica.</p>
    <p>Na reunión do Consello Reitor de Portos de Galicia celebrada o día 31 de xaneiro de 2019, este acordou dar a súa conformidade á proposta de DEUP do porto de Burela, así como elevala e propoñela para a súa aprobación a través da Consellería do Mar.</p>
    <p>Unha vez visto o informe sobre o trámite da proposta de DEUP elaborado pola xefa da Área de Explotación e Planificación Portuaria de Portos de Galicia do 28.1.2018, que conta coa conformidade da Dirección da entidade pública empresarial, así como o acordo do Consello Reitor de Portos de Galicia do 31.1.2019 dando a conformidade á proposta da DEUP do porto de Burela e elevándoa e propoñéndoa para a súa aprobación, a Presidencia da entidade pública empresarial Portos de Galicia, por delegación da conselleira do Mar conferida por Orde do 30 de marzo de 2012, </p>
    <h2>RESOLVE:</h2>
    <p>Aprobar o documento da delimitación dos espazos e dos usos portuarios do porto de Burela (Burela, Lugo), na súa última versión asinada en xaneiro de 2019 polos enxeñeiros de camiños, canais e portos da entidade pública empresarial Andrés D. Cervantes Refojos, como xefe do Departamento de Planificación Portuaria, e por Ana Isabel Calzadilla Bouzón, como xefa da Área de Explotación e Planificación Portuaria.</p>
    <p>Santiago de Compostela, 27 de marzo de 2019</p>
    <footer><p>José Juan Durán Hermida<br>Presidente de Portos de Galicia</p></footer>

