---
date: '2000-08-07'
id: FF46
page: 11
number: 152
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 6 de xullo de 2000 pola que se anuncia a xestión do servicio
  urbano de transporte colectivo de superficie da cidade de Santiago de
  Compostela
range: Resolución
url: 'https://www.xunta.gal/dog/Publicados/2000/20000807/AnuncioFF46_gl.html'
---
<p>Obxecto do contrato: a xestión interesada do servicio de transporte colectivo urbano de viaxeiros en Santiago de Compostela.</p>
<p>Financiamento do servicio:</p>
<p>O Concello de Santiago de Compostela aboará, anualmente, unha compensación, con carácter de continuación básica, correspondente á diferencia entre os custos e os ingresos totais pola prestación do servicio, que se corrixirá en función dos resultados do servicio mediante as variacións da compensación por xestión.</p>
<p>Os concursantes comprometerán o prezo certo para a vixencia do contrato por quilómetro útil de operación do servicio básico. Así mesmo, fixarán un prezo por quilómetro complementario, de acordo co sinalado no artigo 34.2º do prego de condicións.</p>
<p>As tarifas vixentes para o ano 2001 son as indicadas no anexo IX do prego de condicións.</p>
<p>Prazo de explotación do servicio:</p>
<p>O contrato terá unha duración de 8 anos, prorrogables ata un máximo de 15.</p>
<p>Forma de adxudicación: concurso por procedemento aberto.</p>
<p>Publicidade da licitación: a licitación anunciarase no BOE, DOG e BOP.</p>
<p>Proposicións: os licitadores poderán presentar proposicións no Rexistro Xeral de Entrada do Concello de Santiago de Compostela, das 9 ás 14 horas, dentro do prazo de 40 días naturais que comezará a contarse e se entenderá aberto desde ó día seguinte ó da data da derradeira das publicacións que corresponden facer no Diario Oficial de Galicia e no BOP da Coruña.</p>
<p>Variantes: admitiranse solucións variantes nos termos do artigo 13.4.4.</p>
<p>Documentación: información e documentación: Concello de Santiago de Compostela. (Departamento de Contratación-Servicios). Telf.: 981 54 23 24. Fax: 981 57 76 27.</p>
<p>Criterios de adxudicación: son os sinalados no artigo 15 do prego de condicións.</p>
<p>Garantías: Provisional: 12.000.000 de ptas. (72.121,45 euros). Definitiva: 50.000.000 de ptas. (300.506,05 euros).</p>
<p>Apertura de plicas: terá lugar en acto público na Casa do Concello ás 12 horas, o quinto día hábil seguinte ó da finalización do prazo de presentación de proposicións.</p>
<p>Modelo de proposición:</p>
<p>D/Dª..... con domicilio na rúa..... núm. ..... de..... e DNI núm. ....., en plena posesión da capacidade xurídica e de obrar, tomo parte en nome propio (ou en representación de.....) na licitación do concurso para a adxudicación, en réxime de xestión interesada, do servicio urbano de transporte colectivo de superficie de Santiago de Compostela e, xa que logo, fai constar que:</p>
<p>a) Ofrece os seguintes prezos (indicar en letra e número):..... pesetas/km útil básico .... pesetas/km complementario.</p>
<p>b) Coñece e acepta tódalas cláusulas do prego de condicións que rexe a licitación.</p>
<p>c) Achega a documentación esixida no prego de condicións.</p>
<p>....., ..... de ..... de 2000.</p>
<p>O/A licitador/a</p>
<p>Neste contrato enténdese que os contratistas, ó formularen as súas propostas económicas, incluíron o importe do IVE.</p>
<p>Reclamacións: simultaneamente ó de licitación exponse ó público o prego de condicións, contra o que se poderán presentar reclamacións no rexistro xeral do concello, durante o prazo de oito días hábiles, contados a partir da publicación deste anuncio no BOP.</p>
<p>Santiago de Compostela, 6 de xullo de 2000.</p>
<p>P.D.</p>
<p>Luis Toxo</p>
<p>Teniente alcalde</p>

