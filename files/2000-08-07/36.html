---
date: '2000-08-07'
id: FF2E
page: 11
number: 152
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Resolución do 28 de xullo de 2000 pola que se anuncia concurso público aberto
  para a contratación de asistencia técnica para revisión de expedientes en
  tramitación na Área de Financiamento do Instituto Galego de Promoción
  Económica.
range: Resolución
url: 'https://www.xunta.gal/dog/Publicados/2000/20000807/AnuncioFF2E_gl.html'
---
<p>En cumprimento da legalidade vixente, anúnciase concurso público para a contratación de asistencia técnica para revisión de expedientes en tramitación na Área de Financiamento do Igape.</p>
<p>1. Entidade adxudicadora:</p>
<p>a) Organismo: Instituto Galego de Promoción Económica (Igape), barrio de San Lázaro s/n 15703 Santiago de Compostela, telf: 981 54 11 01, fax: 981 54 10 92.</p>
<p>b) Número de expediente: CP nº 13/2000.</p>
<p>2. Obxecto do contrato: asistencia técnica para revisión de expedientes en tramitación na Área de Financiamento do Igape.</p>
<p>Prazo de execución: os establecidos na oferta técnica do adxudicatario. En todo caso o prazo máximo de entrega dos informes de revisión contratados rematará o 30 de setembro de 2000, salvo os relativos ós expedientes de liquidación dos convenios de comercio retallista 1996-98 que rematará o 30 de outubro de 2000.</p>
<p>3. Tramitación, procedemento e forma de adxudicación:</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso público.</p>
<p>4. Orzamento máximo de licitación: 9.000.000 de ptas. (nove millóns de pesetas), IVE incluído.</p>
<p>5. Garantía provisional: 2% do orzamento máximo de licitación (180.000 ptas.).</p>
<p>6. Clasificación: non se esixe.</p>
<p>7. Obtención de documentación e información:</p>
<p>a) Entidade: Instituto Galego de Promoción Económica (Igape).</p>
<p>b) Domicilio: barrio de San Lázaro s/n.</p>
<p>c) Localidade e código postal: Santiago de Compostela, 15703 A Coruña.</p>
<p>d) Teléfono: 981 54 11 01.</p>
<p>e) Telefax: 981 54 10 92.</p>
<p>f) Data límite de obtención de documentos e información: coincide coa data límite de presentación de ofertas.</p>
<p>8. Presentación das ofertas:</p>
<p>a) Data límite de presentación: o prazo de admisión finalizará ás catorce horas do oitavo día natural seguinte o da publicación do anuncio de concurso no Diario Oficial de Galicia. De coincidir en sábado ou domingo o prazo entenderase prorrogado ata as catorce horas do seguinte día hábil.</p>
<p>b) Documentación que hai que presentar: a indicada no prego de cláusulas administrativas particulares.</p>
<p>c) Lugar de presentación: en sobre pechado e selado e dentro do prazo sinalado, presentaranse no rexistro xeral do Instituto Galego de Promoción Económica, ou por correo, anunciándolle ó órgano de contratación a remisión da oferta mediante telex ou telegrama, que debe ter entrada no Igape antes do termo do prazo de presentación de ofertas, e xustificando a data da imposición do envío na oficina de correos.</p>
<p>d) Prazo durante o cal o licitador estará obrigado a mante-la súa oferta: corenta e cinco días desde a apertura das ofertas.</p>
<p>9. Variantes: admítense variantes sobre metodoloxía proposta, prazos de execución, melloras e prezos.</p>
<p>10. Apertura das ofertas: en acto público ás 12 horas do 25 de agosto de 2000 procederase á apertura da documentación administrativa e técnica. En acto público ás 12 horas do 30 de agosto de 2000 procederase á apertura das ofertas económicas. Na sede do Instituto Galego de Promoción Económica en Santiago de Compostela.</p>
<p>11. Gastos de anuncios: os gastos dos anuncios serán por conta dos adxudicatarios.</p>
<p>Santiago de Compostela, 28 de xullo de 2000.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>

