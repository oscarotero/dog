---
date: '2018-11-16'
id: G2311-261018-0001
page: 49263
number: 219
agency: Xulgado de Primeira Instancia e Instrución número 1 de Viveiro
section: V. Administración de xustiza.
title: EDICTO (593/2017).
range: Edicto
url: >-
  https://www.xunta.gal/dog/Publicados/2018/20181116/AnuncioG2311-261018-0001_gl.html
---
<p>Marina Sofía López Pérez, letrada da Administración de xustiza do Xulgado de Primeira Instancia e Instrución número 1 de Viveiro, fai saber que no presente procedemento de familia, garda, custodia alimentos de fillo menor non matrimonial non consensuado número 593/2017, seguido por instancia de Aránzazu Solís Menéndez fronte a Juan Manuel González Vales, se ditou sentenza, cuxo teor literal é o seguinte:</p>
    <p>«Sentenza: 59/2018.</p>
    <p>Sentenza: </p>
    <p>Maxistrado: Pablo Muñoz Vázquez.</p>
    <p>Data: 1 de xuño de 2018.</p>
    <p>Lugar: Viveiro.</p>
    <p>Demandante: Aránzazu Solís Menéndez.</p>
    <p>Avogada: María Pérez Santaballa.</p>
    <p>Procurador: Constantino Prieto Vázquez.</p>
    <p>Demandado: Juan Manuel González Vales.</p>
    <p>Procedemento: garda e custodia e alimentos de menor nº 593/2017.</p>
    <p>Resolución: </p>
    <p>Que, estimando parcialmente a demanda presentada polo procurador dos tribunais Constantino Prieto Vázquez, en nome e representación de Aránzazu Solís Menéndez, fronte a Juan Manuel González Vales, establécense as seguintes medidas definitivas:</p>
    <p>– En concepto de pensión por alimentos á filla común, Juan Manuel González Vales deberá entregar a Aránzazu Solís Menéndez a cantidade de 150 euros mensuais. Esta cantidade será pagada dentro dos cinco primeiros días de cada mes na conta bancaria que para tal efecto designe Aránzazu Solís Menéndez ante o xulgado. Esta pensión será actualizada anualmente conforme as variacións do IPC. Igualmente, deberá satisfacer a metade dos gastos extraordinarios que se produzan na vida da filla común. </p>
    <p>Todo isto sen especial pronunciamento en materia de custas.</p>
    <p>Notifíquese esta resolución ás partes.</p>
    <p>Esta sentenza non é firme. Contra ela cabe interpor recurso de apelación ante a Audiencia Provincial de Lugo. </p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E ao estar o demandado, Juan Manuel González Vales, en paradoiro descoñecido, expídese este edicto co fin de que lle sirva de notificación en forma.</p>
    <p>Viveiro, 24 de outubro de 2018</p>
    <footer><p>A letrada da Administración de xustiza</p></footer>

