---
date: '2018-11-16'
id: G0533-091118-0002
page: 49224
number: 219
agency: Consellería de Infraestruturas e Mobilidade
section: II. Autoridades e persoal. b) Nomeamentos.
title: >-
  RESOLUCIÓN do 6 de novembro de 2018, da Dirección Xeral de Mobilidade, pola
  que se modifica a composición da Xunta Arbitral de Transportes de Galicia.
range: Resolución
url: >-
  https://www.xunta.gal/dog/Publicados/2018/20181116/AnuncioG0533-091118-0002_gl.html
---
<p>A Xunta Arbitral de Transportes de Galicia, instrumento de protección e defensa das partes que interveñen na actividade de transporte, creouse, no marco da Lei 16/1987, do 30 de xullo, de ordenación dos transportes terrestres, pola Orde da Consellería de Ordenación do Territorio e Obras Públicas do 9 de outubro de 1991 (Diario Oficial de Galicia número 232, do 23 de outubro). A súa actual composición vén determinada pola Resolución desta dirección xeral, do 7 de xuño de 2018, pola que se modifica a composición da Xunta Arbitral de Transportes de Galicia, designada pola Resolución do 2 de xullo de 2014 (DOG núm. 117, de 20 de xuño de 2018).</p>
    <p>O 4 de setembro de 2018 a secretaría da Confederación de Empresarios de Galicia comunicou o acordo dese organismo polo que propón modificar a representación que lle corresponde en defensa das empresas cargadoras, designando para o efecto un novo vogal titular en substitución do anterior. Esta decisión considérase adecuada para garantir o normal funcionamento da Xunta Arbitral, polo que, despois de comprobar que a persoa proposta reúne os requisitos legalmente exixidos para formar parte desta, considérase adecuado atender a proposta realizada. </p>
    <p>De conformidade co exposto,</p>
    <h2>RESOLVO: </h2>
    <p>Primeiro. Modifícase o punto 2.6.1 da Resolución da Dirección Xeral de Mobilidade do 7 de xuño de 2018, pola que se modifica a composición da Xunta Arbitral de Transportes de Galicia, designada pola Resolución do 2 de xullo de 2014, relativo á representación das empresas cargadoras, que pasa a ter a seguinte redacción: </p>
    <p>«2.6.1. Titular:</p>
    <p>– Medardo Arias Prieto».</p>
    <p>Segundo. A modificación anterior entenderase vixente e aplicable a partir da publicación desta resolución no Diario Oficial de Galicia. En todo o non afectado por ela, mantense en vigor o previsto na mencionada Resolución do 7 de xuño de 2018. </p>
    <p>Santiago de Compostela, 6 de novembro de 2018</p>
    <footer><p>Ignacio Maestro Saavedra<br>Director xeral de Mobilidade</p></footer>

