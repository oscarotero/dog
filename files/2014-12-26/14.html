---
date: '2014-12-26'
id: G2173-041214-0002
page: 52654
number: 247
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (418/2014).
range: Edicto
url: >-
  https://www.xunta.gal/dog/Publicados/2014/20141226/AnuncioG2173-041214-0002_gl.html
---
<p>María Jesús Pérez Fernández, secretaria xudicial do Xulgado de Primeira Instancia número 4 de Santiago de Compostela, mediante este fai saber que neste procedemento seguido por instancia de Prodep Management S.L., fronte a Club Baloncesto Pío XII, se ditou sentenza, cuxo encabezamento e parte dispositiva é do teor literal seguinte:</p>
    <p>«Sentenza:</p>
    <p>Santiago de Compostela, 29 de outubro de 2014. </p>
    <p>Vistas por Lorena Tallón García, xuíza do Xulgado de Primeira Instancia número 4 de Santiago de Compostela, as actuacións correspondentes ao xuízo verbal número 418/2014 promovido por Prodep Management, S.L., representada polo procurador Antonio Fernández Villaverde e asistida polo letrado Rafael Alonso Martínez, fronte a Club Baloncesto Pío XII, en situación de rebeldía procesual.</p>
    <p>Dispoño que debo estimar e estimo integramente a demanda interposta polo procurador Antonio Fernández Villaverde, en representación da mercantil Prodep Management, S.L., fronte a Club Baloncesto Pío XII, en situación de rebeldía procesual e, en consecuencia, debo condenar e condeno a demandada a pagar á demandante a cantidade de catro mil seiscentos vinte e cinco euros con sesenta céntimos (4.625,60 €), máis os xuros legais xerados pola dita cantidade desde a data da interposición da demanda. Todo iso con expresa condena da demandada ao pagamento das custas procesuais xeradas neste procedemento.</p>
    <p>Notifíquese esta resolución ás partes e fágaselles saber que non é firme polo que contra ela cabe a interposición de recurso de apelación ante este xulgado, para a súa resolución pola Audiencia Provincial da Coruña, no prazo de 20 días contados desde o día seguinte ao da súa notificación. </p>
    <p>Únase esta sentenza ao libro rexistro de sentenzas e autos definitivos civís deste xulgado e expídase testemuño para a súa unión a estas actuacións. </p>
    <p>Así o acordo e asino».</p>
    <p>E para que sirva de notificación en forma á entidade demandada Club Baloncesto Pío XII, en situación de rebeldía, expido, selo e asino a presente.</p>
    <p>Santiago de Compostela, 24 de novembro de 2014</p>
    <footer><p>A secretaria xudicial</p></footer>

