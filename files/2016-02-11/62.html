---
date: '2016-02-11'
id: L239-080216-0002
page: 5017
number: 28
agency: Concello do Porriño
section: VI. Anuncios. b) Administración local.
title: >-
  ANUNCIO de licitación de subministración de combustible en estacións de
  servizo para os vehículos do parque móbil e maquinaria municipal (expediente
  12/15).
range: Anuncio
url: >-
  https://www.xunta.gal/dog/Publicados/2016/20160211/AnuncioL239-080216-0002_gl.html
---
<p>Por Acordo da Xunta de Goberno Local do 21.1.2016, aprobáronse os pregos que rexen a licitación seguinte:</p>
    <p>1. Entidade adxudicadora: Concello do Porriño (expediente 12/15).</p>
    <p>2. Obxecto do contrato: subministración de combustible en estacións de servizo.</p>
    <p>3. Tramitación e procedemento de adxudicación: ordinaria/aberto.</p>
    <p>4. Orzamento base de licitación: 225.000 € (185.950,41 € máis 39.049,59 € en concepto de IVE). Prezos unitarios indicados nos pregos. Prazo de execución 18 meses.</p>
    <p>5. Garantías: non se exixe de conformidade co establecido no artigo 95 do TRLSCP, ao tratarse da entrega de consumibles cuxa entrega e recepción se efectúan antes do pagamento do prezo.</p>
    <p>6. Prazo de presentación das proposicións: quince (15) días naturais desde o día seguinte ao da última publicación deste anuncio no DOG, no BOP e no perfil do contratante do Concello do Porriño (www.contratosdegalicia.es).</p>
    <p>7. Apertura das ofertas: segundo o establecido no prego de cláusulas administrativas particulares que rexen a licitación.</p>
    <p>8. Gastos de anuncios: por conta do licitador que resulte adxudicatario.</p>
    <p>9. Páxina onde figuran os datos da convocatoria: www.contratosdegalicia.es</p>
    <p>O Porriño, 22 de xaneiro de 2016</p>
    <footer><p>Eva García de la Torre<br>Alcaldesa</p></footer>

