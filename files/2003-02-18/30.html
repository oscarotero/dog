---
date: '2003-02-18'
id: 5F02
page: 1
number: 34
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual número 24 do PXOU
  relativa á ordenanza 3.1 de zonas verdes e á ordenanza de garaxe-aparcadoiro
  (expediente 7437/411).
range: Anuncio
url: 'https://www.xunta.gal/dog/Publicados/2003/20030218/Anuncio5F02_gl.html'
---
<p>O Pleno do Concello de Vigo, en sesión do día 21 de decembro de 2002, adoptou o seguinte acordo:</p>
<p>Primeiro.-Aprobar inicialmente a modificación puntual nº 24 do Plan Xeral de Ordenación Urbana (PXOU-93), relativa á normativa urbanística de garaxe-aparcadoiro e á ordenanza 3.1 de zonas verdes, de acordo co proxecto redactado en outubro de 2002 polos técnicos da oficina municipal de Planeamento (expediente 7473/411).</p>
<p>Segundo.-Abrir un trámite de información pública polo prazo dun mes, mediante publicación de anuncios no Diario Oficial de Galicia e nun diario dos de maior circulación da provincia.</p>
<p>O prazo de información pública entenderase aberto desde a primeira publicación, ata o mes contado desde o día seguinte da derradeira publicación.</p>
<p>O expediente está ó dispor do público no Departamento de Información Urbanística da Xerencia de Urbanismo (planta baixa do edificio da Xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados.</p>
<p>Vigo, 9 de xaneiro de 2003.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>
<p>CONSORCIO PROVINCIAL CONTRA INCENDIOS E SALVAMENTO</p>
<p>DA CORUÑA</p>

