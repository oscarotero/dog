---
date: '1998-03-13'
id: FB4A
page: 2
number: 50
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de marzo de 1998, conxunta das direccións xerais de Producción
  Agropecuaria da Consellería de Agricultura, Gandería e Política
  Agroalimentaria e de Saúde Pública da Consellería de Sanidade e Servicios
  Sociais, pola que se convocan cursos de aplicadores/manipuladores de
  praguicidas, nivel básico.
range: Resolución
url: 'https://www.xunta.gal/dog/Publicados/1998/19980313/AnuncioFB4A_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que se vaia celebrar.</p>
<p>En consecuencia, anúnciase a convocatoria de catro cursos (dous de productos fitosanitarios e dous de praguicidas de uso ambiental e de uso na industria alimentaria) de aplicadores/manipuladores de praguicidas que se celebrarán de acordo coas seguintes bases:</p>
<p>1. Denominación dos cursos:</p>
<p>1.1. Cursos de aplicadores/manipuladores de productos fitosanitarios. Nivel básico.</p>
<p>1.2. Cursos de aplicadores/manipuladores de praguicidas de uso ambiental e na industria alimentaria. Nivel básico.</p>
<p>2. Datos dos organismos organizadores:</p>
<p>Os organismos organizadores serán:</p>
<p>2.1. O Servicio de Sanidade Vexetal da Dirección Xeral de Producción Agropecuaria, para os cursos especificados no apartado 1.1.</p>
<p>2.2. O Servicio de Protección da Saúde frente a Riscos Específicos da Dirección Xeral de Saúde Pública, para os cursos especificados no apartado 1.2.</p>
<p>3. Obxectivos dos cursos:</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso ambiental e na industria alimentaria, co obxecto de que poidan obte-lo carné de manipulador destes productos que os capacite para exerceren a dita actividade en todo o territorio estatal.</p>
<p>4. Destinatarios:</p>
<p>-Destinatarios: aplicadores, persoal de establecementos e servicios praguicidas, agricultores e público en xeral.</p>
<p>-Nº de prazas: o número de alumnos que poderán participar en cada lugar de celebración será de 30 como máximo.</p>
<p>-Criterios de selección: o solicitante deberá ter idade laboral para poder traballar con praguicidas.</p>
<p>Terán preferencia na selección os aplicadores e/ou manipuladores pertencentes a empresas inscritas no Rexistro Oficial de Establecementos e Servicios Pra-</p>
<p>guicidas da Comunidade Autónoma (Orde do 8 de abril de 1996, conxunta das consellerías de Agricultura, Gandería e Montes e de Sanidade e Servicios Sociais).</p>
<p>5. Celebración:</p>
<p>As clases correspondentes a estes cursos (un de cada clase en cada centro) levaranse a cabo nos seguintes lugares:</p>
<p>1º) Escola de Capacitación Agraria.</p>
<p>Enderezo: Guísamo-Bergondo (A Coruña).</p>
<p>C.P. 15640. Tfno: (981) 79 52 20. Fax: (981) 79 53 75.</p>
<p>2º) Estación Fitopatolóxica de Areeiro.</p>
<p>Enderezo: subida á Carballeira, s/n, Lourizán (Pontevedra).</p>
<p>C.P. 36053. Pontevedra. Tfno: (986) 84 14 91. Fax:(986) 86 42 91.</p>
<p>Duración e horario: os cursos celebraranse nas seguintes datas:</p>
<p>Guísamo (Bergondo-A Coruña): do 30 de marzo ó 3 de abril de 1998.</p>
<p>Lourizán (Pontevedra): do 20 ó 24 de abril de 1998.</p>
<p>E terán unha duración de 23 horas lectivas, distribuídas da seguinte maneira:</p>
<p>Curso 1.1. (15 horas teóricas e 8 prácticas).</p>
<p>Curso 1.2. (15 horas teóricas e 8 prácticas).</p>
<p>O horario do curso será de 9 a 19.15 horas (xornadas de mañá e tarde).</p>
<p>6. Programa:</p>
<p>Os temarios que se impartirán son os que figuran no anexo II.</p>
<p>7. Coordinadores técnicos dos cursos:</p>
<p>De acordo coa facultade conferida no artigo 10 da orde reguladora destes cursos, os coordinadores técnicos serán:</p>
<p>1.1. Fernando Coduras Orera, xefe da Área de Defensa dos Vexetais.</p>
<p>1.2. Isolina Lago Rial, técnico superior do Servicio de Protección da Saúde fronte a Riscos Específicos.</p>
<p>8. Solicitudes e inscrición:</p>
<p>As solicitudes de asistencia, de acordo cos modelos que figuran no anexo I, tramitaranse ás direccións xerais correspondentes.</p>
<p>A documentación sinalada anteriommente presentarase nos rexistros xerais das consellerías de Agricultura, Gandería e Política Agroalimentaria ou de Sanidade e Servicios Sociais, en horario de 9 a 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 días naturais contados desde o seguinte ó da publicación da presente resolución.</p>
<p>-Documentación: o persoal que desexe participar nestes cursos deberá presentar cuberta a solicitude que figura como anexo I, xunto cunha fotocopia compulsada do DNI e, se é o caso, certificación expedida polo establecemento ou servicio de praguicidas, especificando o labor que desempeña nel o solicitante.</p>
<p>-Admisión: a relación de solicitantes admitidos expoñerase no taboleiro de anuncios das direccións xerais de Producción Agropecuaria da Consellería de Agricultura, Gandería e Política Agroalimentaria</p>
<p>e de Saúde Pública da Consellería de Sanidade e Servicios Sociais antes dos cinco días naturais a partir do prazo de finalización da inscrición.</p>
<p>9. Certificado de superación do curso:</p>
<p>É obrigatoria a asistencia a tódalas sesións do curso. Finalizado este, a entidade organizadora realizará as probas pertinentes que avalen os coñecementos adquiridos polos alumnos e, en caso de superalas, expedirá o certificado co que poderá solicitar ás direccións xerais de Producción Agraria e de Saúde</p>
<p>Pública, segundo corresponda, o carné de manipulador de praguicidas de productos fitosanitarios ou de uso ambiental e na industria alimentaria.</p>
<p>Santiago de Compostela, 4 de marzo de 1998.</p>
<p>Antonio Crespo Iglesias</p>
<p>Director xeral de Producción Agropecuaria</p>
<p>Pilar Farjas Abadía</p>
<p>Directora xeral de Saúde Pública</p>
<p>ANEXO II</p>
<p>Programa dos cursos para praguicidas de uso ambiental e na industria alimentaria.</p>
<p>Nivel básico:</p>
<p>1. Praguicidas. Descrición e xeneralidades.</p>
<p>2. Riscos para o home derivados da utilización dos praguicidas.</p>
<p>3. Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación de praguicidas.</p>
<p>4. Praguicidas e medio ambiente. Problemas que presentan. Destrucción de envases.</p>
<p>5. Hixiene e seguridade no seu manexo e aplicación.</p>
<p>6. Prevención, diagnóstico e primeiros auxilios en caso de intoxicación por praguicidas.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 20.</p>
<p>Programas dos cursos para productos fitosanitarios.</p>
<p>Nivel básico:</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco do uso de praguicidas.</p>
<p>6. Boa práctica fitosanitaria. Protección do medio ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 20.</p>

