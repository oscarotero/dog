---
date: '2021-12-07'
id: G0599-251121-0001
page: 59525
number: 234
agency: Consellería de Emprego e Igualdade
section: VI. Anuncios. a) Administración autonómica.
title: >-
  CÉDULA do 25 de novembro de 2021, da Xefatura Territorial de Pontevedra, pola
  que se notifica o levantamento da suspensión e o trámite de audiencia do
  expediente sancionador na orde social RL 2014/0197-4.
range: Cédula
url: >-
  https://www.xunta.gal/dog/Publicados/2021/20211207/AnuncioG0599-251121-0001_gl.html
---
<p>Ao non seren atopados no enderezo coñecido por esta xefatura territorial os titulares da empresa que se indica a continuación, notifícaselles no Boletín Oficial del Estado, ao abeiro do artigo 44 da Lei 39/2015, do 1 de outubro, do procedemento administrativo común das administracións públicas, a fin da suspensión cautelar e o restablecemento da tramitación do expediente sancionador de referencia ao ter entrada, no Edificio Administrativo da Xunta de Galicia en Vigo, Servizo de Emprego e Economía Social, a copia da sentenza, do Xulgado do Penal número 2 de Vigo, ditada no procedemento 351/2019, polo accidente laboral do traballador Daniel Durán Marcelino.</p>
    <p>Dispón dun prazo de dez días hábiles, contados desde o seguinte ao da publicación desta cédula no Boletín Oficial del Estado, para examinar o expediente nas dependencias desta xefatura territorial, Servizo de Emprego e Economía Social, Sección de Sancións, sitas na rúa Concepción Arenal, 8, 2º andar, en Vigo (Pontevedra), das 9.00 ás 14.00 horas, de luns a venres, con cita previa no teléfono 986 81 70 11. Transcorrido este prazo, procederase a ditar resolución.</p>
    <p>Os documentos que constan no expediente son:</p>
    <p>• Acta de infracción.</p>
    <p>• Xustificante da notificación (3.10.2014).</p>
    <p>• Escritos de alegacións.</p>
    <p>• Copia da sentenza xudicial.</p>
    <p>Expediente: RL 2014/0197-4.</p>
    <p>Acta: I362014000082509.</p>
    <p>Empresa: Vías y Construcciones y Corsam-Corviam Construcciones, S.A. en UTE (UTE Urzáiz Soutomaior).</p>
    <p>Enderezo: subida á Estación Vella, 35, 2º, Redondela.</p>
    <p>Vigo, 25 de novembro de 2021</p>
    <footer><p>Marta Mariño Regueiro<br>Xefa territorial de Pontevedra</p></footer>

