---
date: '2015-05-08'
id: O3C3-070515-1
page: 18457
number: 86
agency: Axencia Galega de Emerxencias
section: VI. Anuncios. a) Administración autonómica.
title: >-
  RESOLUCIÓN do 7 de maio de 2015 pola que se renuncia á celebración do contrato
  que tiña por obxecto a adquisición de equipamento mobiliario xeral e técnico
  con destino aos distintos servizos e dependencias do novo centro integrado de
  atención ás emerxencias de Galicia (CIAE 112) cofinanciado nun 80 % polo Fondo
  Europeo de Desenvolvemento Rexional no marco do programa operativo Feder
  Galicia 2007-2013, eixe 3, prioridade 53.
range: Resolución
url: >-
  https://www.xunta.gal/dog/Publicados/2015/20150508/AnuncioO3C3-070515-1_gl.html
---
<p>Antecedentes de feito.</p>
    <p>Primeiro. O 4 de maio de 2015 publicouse o expediente que tiña por obxecto a adquisición de equipamento mobiliario xeral e técnico con destino aos distintos servizos e dependencias do novo centro integrado de atención ás emerxencias de Galicia (CIAE 112) cofinanciado nun 80 % polo Fondo Europeo de Desenvolvemento Rexional no marco do programa operativo Feder Galicia 2007-2013, eixe 3, prioridade 53. Expediente AXG.15.SU.034 (DOG núm. 82, do 4 de maio de 2015).</p>
    <p>Segundo. Existen razóns de interese público, debidamente xustificadas no expediente, que aconsellan a renuncia a esta contratación.</p>
    <p>Fundamentos de dereito.</p>
    <p>1º. O Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia establece que a Axencia Galega de Emerxencias queda adscrita á Vicepresidencia e Consellería de Presidencia, Administracións Públicas e Xustiza, a cal exerce a Presidencia da mesma. A Lei 5/2007, de 7 de maio, de emerxencias de Galicia, establece que o Presidente terá as competencias como órgano de contratación. Non obstante, mediante Resolución do 6 de abril de 2015 delegouse a sinatura para este expediente de contratación no Xerente da Axencia Galega de Emerxencias.</p>
    <p>2º. O artigo 155 do Real decreto lexislativo 3/2011, do 14 de novembro, polo que se aproba o texto refundido da Ley de contratos do sector público, sinala que o órgano de contratación pode, antes da adxudicación, renunciar á realización dun contrato por razóns de interese público debidamente xustificadas no expediente.</p>
    <p>En virtude dos antecedentes de feito e dos fundamentos de dereito expostos</p>
    <h2>RESOLVO:</h2>
    <p>Primeiro. Renunciar á celebración do contrato que tiña por obxecto a adquisición de equipamento mobiliario xeral e técnico con destino aos distintos servizos e dependencias do novo centro integrado de atención ás emerxencias de Galicia (CIAE 112) cofinanciado nun 80 % polo Fondo Europeo de Desenvolvemento Rexional no marco do programa operativo Feder Galicia 2007-2013, eixe 3, prioridade 53. Expediente AXG.15.SU.034.</p>
    <p>Segundo. Notificar a presente resolución aos licitadores participantes e a Comisión Europea, de acordo co sinalado no artigo 155.1 do Real decreto lexislativo 3/2011, do 14 de novembro, polo que se aproba o texto refundido da Ley de contratos do sector público.</p>
    <p>Terceiro. Publicar a presente resolución no <em>Diario Oficial de Galicia</em>.</p>
    <p>Notifíquese esta resolución nos termos establecidos no artigo 155.1 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, e nos artigos 58 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Contra esta resolución, poderá interpoñerse recurso especial en materia de contratación pública no prazo de quince (15) días hábiles de conformidade co disposto no artigo 40 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, ou poderase interpoñer recurso contencioso-administrativo perante o xulgado do contencioso-administrativo competente no prazo de dous meses, contados a partir do día seguinte ao da súa notificación.</p>
    <p>Santiago de Compostela, 7 de maio de 2015</p>
    <footer><p>(Por Delegación de sinatura do 6.4.2015)<br>Juan José Muñoz Iglesias<br>Xerente da Axencia Galega de Emerxencias</p></footer>

