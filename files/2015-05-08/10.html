---
date: '2015-05-08'
id: G2455-060515-2
page: 18367
number: 86
agency: Xunta Electoral Provincial da Coruña
section: III. Outras disposicións.
title: >-
  ACORDO do 5 de maio de 2015 polo que se fai pública a comunicación da
  Dirección da Compañía de Radio Televisión de Galicia que participa o plan de
  cobertura da Televisión de Galicia, S.A. e a Radio Galega para as eleccións
  locais convocadas para o 24 de maio de 2015.
range: Acordo
url: >-
  https://www.xunta.gal/dog/Publicados/2015/20150508/AnuncioG2455-060515-2_gl.html
---
<p>Para dar cumprimento ao previsto no punto quinto da Instrución 4/2011, do 24 de marzo, da Xunta Electoral Central (BOE núm. 74, do 28 de marzo), de interpretación do artigo 66 da LOREG no relativo a recursos contra os plans de cobertura informativa da campaña electoral, a Xunta acorda a publicación, no Diario Oficial de Galicia, da comunicación da Dirección da Compañía de Radio Televisión de Galicia, do 5 de maio de 2015, en relación co acordo adoptado polo Consello de Administración do día de hoxe polo que se aproba o plan de cobertura da Televisión de Galicia, S.A. e a Radio Galega para as eleccións locais convocadas para o 24 de maio de 2015 e que inclúe a previsión de debates e entrevistas que terán lugar coas forzas políticas e que emitirán ambos os medios. As entidades políticas afectadas poderán examinar a dita programación nas dependencias desta xunta electoral no prazo preclusivo dun día desde a publicación do acordo e formular as reclamacións ou os recursos que consideren pertinentes.</p>
    <p>Este acordo publícase no Diario Oficial de Galicia en virtude do disposto no artigo 18.6 da LOREG e no punto quinto da referida Instrución 4/2011.</p>
    <p>A Coruña, 5 de maio de 2015</p>
    <footer><p>Manuel Ferreiro González<br>Secretario da Xunta Electoral Provincial da Coruña</p></footer>

