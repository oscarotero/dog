---
date: '2015-05-08'
id: G1096-270415-0003
page: 18450
number: 86
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 24 de abril de 2015 pola que se notifica o acordo de incoación do
  expediente de reposición da legalidade urbanística LUG/112/2014-RP1, devolto
  polo servizo de Correos por resultar a súa destinataria ausente na
  repartición.
range: Cédula
url: >-
  https://www.xunta.gal/dog/Publicados/2015/20150508/AnuncioG1096-270415-0003_gl.html
---
<p>A directora da Axencia de Protección da Legalidade Urbanística acordou, o 26 de xaneiro de 2015, incoar o expediente de reposición da legalidade urbanística LUG/112/2014-RP1, en relación coas obras realizadas en solo rústico consistentes na construción dunha edificación de planta baixa e semisoto, cun balcón pola súa parte posterior, cun soportal de madeira por un lateral e que conta con cuberta rematada en lousa (a dúas augas no corpo principal e a tres augas na parte do soportal) con tipoloxía residencial de vivenda unifamiliar e sen vinculación a unha explotación agrícola ou gandeira, na construción dunha grella de fábrica, auxiliar do dito uso residencial e na instalación dunha piscina portátil, no lugar de Outeiro, Choquete, no termo municipal de Lugo, provincia de Lugo.</p>
    <p>Ao non poderse realizar a notificación persoal do acordo a Ana Pérez Arias, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada o dito acordo.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle á interesada que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>A interesada dispón dun prazo de 15 días, contados a partir do día seguinte a aquel en que se producise a notificación desta cédula, para presentar as alegacións, documentos ou informacións que considere pertinentes e, se é o caso, propor proba concretando os medios de que pretenda valerse.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 24 de abril de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

