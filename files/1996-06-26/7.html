---
date: '1996-06-26'
id: E4C2
page: 6
number: 125
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 17 de xuño de 1996 pola que se aproba o deslinde parcial do monte
  veciñal da Laxe pertencente á parroquia da Laxe no concello do Valadouro
  (Lugo).
range: Orde
url: 'https://www.xunta.gal/dog/Publicados/1996/19960626/AnuncioE4C2_gl.html'
---
<p>Examinado o expediente de deslinde parcial do monte veciñal da Laxe pertencente á parroquia da Laxe do concello de Valadouro (Lugo) e tendo en conta os seguintes,</p>
<p>Antecedentes de feito.</p>
<p>Primeiro.-Que o Xurado Provincial de Montes Veciñais en Man Común de Lugo en Resolución do 25 de xuño de 1993, declarou como tal o monte da Laxe, asinando a súa pertenza á parroquia de San Xoán da Laxe no concello do Valadouro.</p>
<p>Segundo.-O 25 de abril de 1995, o Servicio de Montes e Industrias Forestais de Lugo ante a existencia dunha zona do perímetro do monte onde se apreciaban suficientes motivos para temer pola integridade deste, tomou o acordo de declarar en estado de deslindamento parcial o monte, indicando as zonas de defensa de colindancia, o que foi publicado no BOP nº 136, do 15 de xuño do mesmo ano. Simultaneamente tramitouse unha proposta de gastos para a execución do deslindamento, que foi aprobada polo conselleiro de Agricultura, Gandería e Montes.</p>
<p>Terceiro.-A tramitación previa ó apeo foi executada cumprindo as prescricións establecidas nos artigos 96 e seguintes do Regulamento de montes do 22 de febreiro de 1962. A documentación que os distintos afectados presentaron foi remitida ó gabinete xurídico territorial de Lugo para o seu exame, cualificación e informe. Con posterioridade fixo o seu informe o enxeñeiro operador, sobre recoñecemento e clasificación de predios e dereitos.</p>
<p>Cuarto.-O apeo iniciouse o 27 de decembro de 1995, de acordo coa data, lugar e hora anunciados previamente, rematando o día seguinte, 28 de decembro, trala fixación de corenta e un (41) piquetes delimitativos, estando presentes nel os representantes da Administración forestal, da comunidade propietaria do monte e os particulares interesados, sen que se rexistrasen incidentes.</p>
<p>Quinto.-O 16 de xaneiro de 1996, o enxeñeiro operador elaborou o seu informe-proposta no que propón se aprobe o deslindamento parcial entre o punto coñecido como Fonte de Río López e o situado no rego da Guinda ou rego dos Golpes, seguindo a liña quebrada que definen os piquetes do nº 1 ó nº 41 de acordo coas actas, rexistro topográfico e plano que figuran no expediente.</p>
<p>Sexto.-No período legal de reclamacións presentaronse dúas, asinadas por José Luis Lorenzo Reigosa y Mª Antonia Rego Rego. En ámbolos casos manifestan que son propietarios de cadanseu predio e que foron afectados polo apeo quedando parte deles incluídos no que o enxeñeiro operador con</p>
<p>sidera como monte veciñal, polo que piden que a liña de deslindamento entre os piquetes 21 ó 26 e 32 ó 36 discorra máis ó norte.</p>
<p>Sétimo.-O 20 de marzo de 1996, o gabinete xurídico territorial de Lugo emite o seu informe no que manifesta:</p>
<p>1. Que se realizou correctamente o deslinde parcial do monte da Laxe.</p>
<p>2. Que as reclamacións presentadas por José Luis Lorenzo Reigosa e Mª Antonia Rego Rego, dada a documentación presentada e o informe do enxeñeiro operador, non se poden ter en conta.</p>
<p>Oitavo.-O 2 de abril de 1996 e de acordo co artigo 124 do Regulamento de montes, dáselle traslado á comunidade propietaria das reclamacións presentadas e do informe do gabinete xurídico territorial de Lugo, respostando o 4 do mesmo mes coa súa conformidade ó deslindamento e ó informe do gabinete xurídico territorial.</p>
<p>Noveno.-O 3 de maio de 1996 o xefe do Servicio de Montes e Industrias Forestais de Lugo emite o seu informe-proposta no que a máis de manfiesta-la súa conformidade coa realización do deslindamentos parcial, asume a tese do enxeñeiro operador e do gabinete xurídico territorial no sentido de que as reclamacións presentadas non son asumibles e propón que se aprobe este de acordo coas actas, rexistro topográfico e plano que figuran no expediente.</p>
<p>Fundamentos de dereito.</p>
<p>I O Servicio de Montes e Industrias Forestais de Lugo é competente para verifica-lo dito deslindamento, cumpridas tódalas prescricións legais en canto a publicidade, notificacións e demais requisitos esixidos pola lexislación vixente, e Consellería de Agricultura, Gandería e Montes é competente para dicta-la presente orde de conformidade co establecido no artigo 14 da Lei de montes do 8 de xuño de 1957, en relación co Real decreto 1535/1984, do 20 de xuño, sobre traspaso de funcións e servicios do Estado á Comunidade Autónoma de Galicia en materia de conservación da natureza.</p>
<p>II</p>
<p>A comunidade e os particulares achegaron a documentación que consideraron oportuna en defensa dos seus dereitos, que foi debidamente informada polo gabinete xurídico territorial de Lugo.</p>
<p>III</p>
<p>As resoluciones do Xurado Provincial de Montes son as únicas que outorgan a propiedade e estas, unha vez firmes, só poden modificarse por sentencias dos tribunais ordinarios, e o enxeñeiro operador debe tentar determinar no terreo os límites fixados por este na súa resolución.</p>
<p>IV</p>
<p>En canto ás reclamacións presentadas, no que respecta á de José Luis Lorenzo Reigosa, de acordo co informe do gabinete xurídico territorial de Lugo, así como o do enxeñeiro operador, trátase de predios que poden pertencer parcialmente ó monte polo que este establece no apeo a división entre o monte veciñal e as propiedades do reclamante. No referente á presentada por Mª Antonia Rego Rego, non ten fundamento, xa que o enxeñeiro operador, á vista da documentación presentada, entende que respecta a propiedade pois segue no apeo o cerramento dela, entre os piquetes 31 ó 39, que está formado por un muro de granito.</p>
<p>Visto:</p>
<p>A Lei de montes do 8 de xuño de 1957 e o regulamento para a súa aplicación do 22 de febreiro de 1962.</p>
<p>A lexislación vixente en materia de montes veciñais en man común.</p>
<p>O Real decreto 1535/1984, do 20 de xuño, de traspaso de funcións e servicios do Estado á Comunidade Autónoma de Galicia en materia de conservación da natureza.</p>
<p>A Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A Consellería de Agricultura, Gandería e Montes, por proposta da Dirección Xeral de Montes e Medio Ambiente Natural,</p>
<p>DISPÓN:</p>
<p>Primeiro.-Aproba-lo deslindamento parcial do monte veciñal en man común da Laxe pertencente á parroquia da Laxe, que queda definido pola liña quebrada que une os piquetes nº 1 ó nº 41 e que o separa dos predios dos seguintes propietarios particulares:</p>
<p>Do pique nº 1 ó 3: Francisco Javier Pardeiro Veiga.</p>
<p>Do nº 3 ó 7: Eduardo Marful Ramos; Francisco J. Pardeiro Veiga e Modesto Díaz Cao.</p>
<p>Do nº 7 ó 11: Luciano Pernas Ramos.</p>
<p>Do nº 11 ó 12: Eduardo Marful Ramos; Ángel Pedreira Fernández, herdeiros de Antonio Ramos González e herdeiros de Manuel Orol Ramos.</p>
<p>Do nº 12 ó 16: Modesto Díaz Rouco e Ángel Pedreira Fernández.</p>
<p>Do nº 16 ó 19: Modesto Díaz Ramos, Manuel Ramos Orol e Antonio Lorenzo Palmeiro.</p>
<p>Do nº 19 ó 20: Antonio Lorenzo Palmeiro, Carmen Pedreira Fernández e Julia Orol Palmeiro.</p>
<p>Do nº 20 ó 22: Carmen Pedreira Fernández, Pedro Sixto Díaz e herdeiros de Antonio Díaz Ramos.</p>
<p>Do nº 22 ó 25: Camiño de Chousa da Moa e María Pedreira.</p>
<p>Do 25 ó 29: veciños de Sta. Cruz e camiño de Chousa da Moa.</p>
<p>Do 29 ó 40: Antonia Rego Rego.</p>
<p>Do 40 ó 41: veciños de Sta. Cruz.</p>
<p>De acordo coas actas, rexistro topográfico e plano que figuran no expediente.</p>
<p>Segundo.-Declarar, expresamente, que no referente ás reclamacións de propiedade, a presente resolución esgota a vía administrativa e queda expedita a xudicial civil.</p>
<p>Terceiro.-Esta orde entrará en vigor o día seguinte ó da súa publicación no Diario Oficial de Galicia e en contra dela só cabe interpoñer recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día da súa entrada en vigor.</p>
<p>Santiago de Compostela, 17 de xuño de 1996.</p>
<p>P.D. (Orde 13-12-1993)</p>
<p>Antonio Luis Rosón Pérez</p>
<p>Secretario xeral da Consellería de Agricultura, Gandería e Montes</p>
<p>3850</p>

