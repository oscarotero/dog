---
date: '1996-06-26'
id: E502
page: 6
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 13 xuño 1996 pola que se anuncia a información pública do
  proxecto estación de medición de caudal do río Xubia en San Sadurniño.
range: Resolución
url: 'https://www.xunta.gal/dog/Publicados/1996/19960626/AnuncioE502_gl.html'
---
<p>Dirección Xeral de Obras Públicas aprobou o proxecto estación de medición de caudal do río Xubia en San Sadurniño, situada no concello de San Sadurniño e a apertura do expediente de información pública deste que se inicia co presente anuncio:</p>
<p>O obxecto do proxecto é a rehabilitación e mellora dunha estación de medición de caudal no río Xubia, xa existente na actualidade e constituída por unha tipoloxía antiga e de baixa calidade nas medicións, que resulta conveniente mellorar e modernizar preparando a devandita estación para un sistema automático de recollida de datos.</p>
<p>As obras de mellora que se van realizar localízanse no mesmo lugar no que se sitúa a estación de medición de caudal en servicio actualmente, que é o río Xubia en San Sadurniño (A Coruña).</p>
<p>O que se fai público para xeral coñecemento, por un prazo de vinte (20) días naturais, contados a partir do seguinte ó da data de inserción no DOG, co fin de que os que se consideran afectados polas obras, poidan presenta-las súas reclamacións ou observacións, durante o prazo sinalado, nas dependencias da Subdirección Xeral de Infraestructuras Hidráulicas da Consellería de Política Territorial, Obras Públicas e Vivenda da Xunta de Galicia, situadas nos edificios administrativos, San Caetano</p>
<p>s/n e na alcaldía de San Sadurniño, lugares onde estará a disposición o proxecto de referencia para que poida ser examinado por quen o dexese.</p>
<p>Santiago de Compostela, 13 de xuño de 1996.</p>
<p>Emilio García Gallego</p>
<p>Director Xeral de Obras Públicas e Transportes</p>
<p>4879</p>

