---
date: '1996-06-26'
id: E4AA
page: 6
number: 125
agency: CONSELLERÍA DE CULTURA E COMUNICACIÓN SOCIAL
section: I. DISPOSICIÓNS XERAIS
title: >-
  Decreto 256/1996, do 20 de xuño, polo que se establece a estructura orgánica
  da Consellería de Cultura e Comunicación Social.
range: Decreto
url: 'https://www.xunta.gal/dog/Publicados/1996/19960626/AnuncioE4AA_gl.html'
---
<p>Modificada a estructura orgánica da Xunta de Galicia, polo Decreto 212/1996, do 6 de xuño, que crea a Consellería de Cultura e Comunicación Social, e establecidos os seus centros directivos polo Decreto 237/1996, do 14 de xuño, procede determina-la estructura orgánica e funcional desta consellería, atendendo ós principios de economía e eficacia.</p>
<p>Na súa virtude, por proposta do conselleiro de Cultura e Comunicación Social, co informe previo das consellerías da Presidencia e Administración Pública e de Economía e Facenda, en uso das súas atribucións conferidas pola Lei 1/1983, do 22 de febreiro, e logo de deliberación do Consello da Xunta de Galicia, na súa reunión do día vinte de xuño de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>A Consellería de Cultura e Comunicación Social é o órgano da Administración da Comunidade Autónoma ó que lle corresponden as competencias en materia de promoción cultural, patrimonio cultural, comunicación, telecomunicacións, audiovisual e multimedia e tódolos aspectos vinculables ó Camiño</p>
<p>de Santiago, segundo o establecido no Estatuto de Autonomía.</p>
<p>Artigo 2º</p>
<p>A Consellería de Cultura e Comunicación Social desempeñará as funcións da súa competencia a través dos seguintes órganos:</p>
<p>I. O Conselleiro.</p>
<p>II. A Secretaría Xeral.</p>
<p>III. A Dirección Xeral de Promoción Cultural.</p>
<p>IV. A Dirección Xeral de Patrimonio Cultural.</p>
<p>V. A Dirección Xeral de Medios de Comunicación Social e Audiovisual.</p>
<p>VI. Os órganos colexiados.</p>
<p>VII. As delegacións provinciais.</p>
<p>I. O Conselleiro.</p>
<p>Artigo 3º</p>
<p>O conselleiro é a autoridade superior da consellería, e con tal carácter está investido das atribucións que lle confire o artigo 34 da Lei 1/1983, do 22 de febreiro, reguladora da Xunta e do seu presidente.</p>
<p>II. A Secretaría Xeral.</p>
<p>Artigo 4º</p>
<p>Un. A secretaría xeral exercerá as funcións sinaladas no Decreto 119/1982, do 5 de outubro, ademais das que lle sexan singular ou especialmente encomendadas por delegación do titular do departamento.</p>
<p>Dous. Baixo a dependencia directa do secretario xeral existirán as seguintes unidades:</p>
<p>1. Subdirección Xeral de Coordinación Administrativa e Control Orzamentario.</p>
<p>Exercerá as funcións de xestión de todo o persoal, a coordinación da elaboración do anteproxecto do orzamento, o seu seguimento e control, a organización do rexistro e os demais aspectos relacionados co réxime interior.</p>
<p>Estructurase nas seguintes unidades:</p>
<p>1.1. Servicio de Persoal.</p>
<p>1.2. Servicio de Réxime Interior e Xestión Orzamentaria.</p>
<p>1.3. Servicio de Obras e Contratación.</p>
<p>1.4. Servicio de Supervisión de Proxectos.</p>
<p>1.5. Servicio Técnico Xurídico.</p>
<p>2. Dependendo organicamente da secretaría xeral, con nivel orgánico de subdirección xeral, existirán as seguintes unidades:</p>
<p>a) Intervención delegada.</p>
<p>b) Asesoría xurídica.</p>
<p>3. Dependendo organicamente da secretaría xeral e, funcionalmente, do conselleiro de Cultura e Comunicación Social, con nivel orgánico de subdirección xeral, existirá a seguinte unidade:</p>
<p>1. Xerencia de Promoción do Camiño de Santiago.</p>
<p>Un. Correspóndelle á Xerencia de Promoción do Camiño de Santiago a dirección e coordinación das actuacións da consellería en materia de promoción do Camiño de Santiago e, especialmente, exercerá as seguintes funcións:</p>
<p>a) A promoción do Camiño de Santiago, incluídas as actividades de animación.</p>
<p>b) A xestión da imaxe corporativa do Xacobeo que redunde na promoción do Camiño de Santiago, así como a elaboración e publicación de estatísticas sobre o Camiño de Santiago.</p>
<p>c) A rede de albergues e o complexo do Monte do Gozo.</p>
<p>d) A promoción de aloxamentos relacionados co Camiño de Santiago.</p>
<p>e) As relacións sobre o Camiño de Santiago cos concellos e institucións relixiosas.</p>
<p>f) A promoción da artesanía e o deseño relacionados co Camiño de Santiago.</p>
<p>Dous. Para o desenvolvemento das súas funcións, a Xerencia de Promoción do Camiño de Santiago estructúrase da seguinte forma:</p>
<p>1. O xerente de Promoción do Camiño de Santiago con rango de subdirector xeral.</p>
<p>Contará co seguinte servicio:</p>
<p>1. Servicio de Promoción do Camiño.</p>
<p>III. A Dirección Xeral de Promoción Cultural.</p>
<p>Artigo 5º</p>
<p>Un. Correspóndelle á Dirección Xeral de Promoción Cultural a dirección e coordinación das actuacións da Consellería en materia de promoción cultural, do libro e bibliotecas e, especialmente, exercerá as seguintes funcións:</p>
<p>a) A promoción das relacións culturais en Galicia, e o apoio ás casas de cultura, centros e entidades socio-culturais.</p>
<p>b) A colaboración no desenvolvemento do teatro, a danza, a música, as artes líricas e coreográficas.</p>
<p>c) A posta en práctica de medidas de apoio para os artistas.</p>
<p>d) O establecemento de canles de información e promoción da investigación no eido cultural.</p>
<p>e) A organización ou colaboración nas exposicións, congresos e coloquios e cursos de formación, así como a proposta de convocatoria de bolsas e axudas, en relación coas devanditas materias.</p>
<p>f) A preparación de convenios sobre estas mesmas materias.</p>
<p>g) O estímulo da creación literaria e as publicacións.</p>
<p>h) A elaboración de plans respecto da política do libro de acordo coas necesidades culturais de Galicia.</p>
<p>i) A posta en práctica de medidas de apoio para os escritores.</p>
<p>j) A tramitación das solicitudes no rexistro da propiedade intelectual e a xestión do depósito legal.</p>
<p>k) As autorizacións para a realización de feiras e exposicións do libro e de material bibliográfico.</p>
<p>l) A orientación do servicio público da lectura para difundi-la cultura por medio do libro.</p>
<p>m) A organización e aprobación dos expedientes de creación de novas bibliotecas ou servicios bibliotecarios, dos seus regulamentos e concertos, a organización de cursos de formación de bibliotecarios.</p>
<p>n) A organización ou colaboración nas exposicións, congresos, coloquios e cursos de formación, así como a convocatoria de bolsas e axudas, e a preparación de convenios sobre as devanditas materias do libro e bibliotecas.</p>
<p>o) A programación e realización de exposicións relacionadas coas principais tendencias e ámbitos da creación artística contemporánea e, moi especialmente, da creación artística nacida ou relacionada con Galicia.</p>
<p>p) A potenciación e incentivación da creación artística no eido das artes plásticas e outras que se entenden como pertencentes á arte contemporánea.</p>
<p>q) A contribución á formación técnica e artística daqueles que se dediquen ás artes plásticas e outras que se entendan como pertencentes á arte contemporánea.</p>
<p>r) A dirección do Centro Galego de Arte Contemporánea.</p>
<p>Dous. Para o desenvolvemento das súas funcións, a Dirección Xeral de Promoción Cultural estructúrase do seguinte xeito:</p>
<p>1. Subdirección Xeral de Promoción Cultural e do Libro e Bibliotecas.</p>
<p>Correspóndelle a esta subdirección a elaboración de normas e a programación e execución das funcións da Dirección Xeral de Promoción Cultural no campo da promoción, a difusión cultural, o libro e as bibliotecas.</p>
<p>Contará cos seguintes servicios:</p>
<p>1.1. Servicio de Promoción e Difusión Cultural.</p>
<p>1.2. Servicio do Libro e Bibliotecas.</p>
<p>2. Dirección Artística do Centro Galego de Arte Contemporánea.</p>
<p>Correspóndelle a esta dirección artística, que se poderá prover por persoal funcionario con rango</p>
<p>de subdirector xeral ou en réxime de contratación temporal e sen prexuízo da súa renovación, de conformidade co Real decreto 1382/1985, do 1 de novembro, a elaboración dos criterios de constitución da colección, formación, catalogación e exposición dela; a proposta do programa de exposicións; a coordinación da actividade de bibliotecas, centro de documentación, publicacións, fotografía, e outros.</p>
<p>3. Xerencia do Centro Galego de Arte Contemporánea.</p>
<p>Correspóndelle a este servicio, que depende directamente do director xeral de Promoción Cultural, a xestión económico-administrativa e o réxime interior dos servicios xerais do centro, a súa intendencia e funcionamento, así como o seu rexistro e arquivo xeral, tratamento administrativo das obras de arte e control da entrada e saída delas, a dirección dos servicios técnicos de mantemento, vixilancia, seguridade e organización de servicios auxiliares; e cantas outras funcións se lle encomenden. Exercerá, ademais, o cargo de secretario do padroado do Centro Galego de Arte Contemporánea.</p>
<p>IV. A Dirección Xeral de Patrimonio Cultural.</p>
<p>Artigo 6º</p>
<p>Un. Correspóndelle á Dirección Xeral de Patrimonio Cultural a dirección e coordinación das actuacións da consellería en materia de patrimonio histórico, artístico, arquitectónico, paleontolóxico, etnolóxico e documental, así como nas materias de arquivos e museos, e especificamente exercerá as seguintes funcións:</p>
<p>a) Protección, inventario, restauración, acrecentamento e difusión do patrimonio cultural.</p>
<p>b) A conservación, rehabilitación e recuperación do Camiño de Santiago, así como a elaboración dos principios xurídicos para a súa protección.</p>
<p>c) A xestión dos asuntos relacionados co réxime xurídico de protección das propiedades histórico-artísticas.</p>
<p>d) Os acordos e dictames, se é o caso, das declaracións de interese histórico, artístico e monumental.</p>
<p>e) A dirección das excavacións arqueolóxicas relacionadas coas competencias da dirección xeral.</p>
<p>f) A aprobación dos plans, proxectos de ordenacións e dos expedientes que afecten ó devandito patrimonio conforme coas normas establecidas, así como a dirección das obras de conservación e restauración relacionadas con el.</p>
<p>g) As actuacións necesarias para o exercicio da potestade expropiatoria e do dereito de adquisición preferente respecto do patrimonio cultural.</p>
<p>h) A preparación de convenios conforme as referidas competencias.</p>
<p>i) O coidado, dotación, instalación e promoción de museos, a difusión do coñecemento do patrimonio cultural, así como estimula-la súa defensa por medio de publicacións, mostras, conferencias, reunións e o fomento das entidades que teñan tal finalidade.</p>
<p>j) Publicar catálogos e velar pola conservación e coidado dos arquivos e do patrimonio documental de Galicia e, en especial, a xestión do Arquivo Xeral da Xunta de Galicia.</p>
<p>k) Organizar coloquios, seminarios, conferencias e cursos de formación de documentalistas e arquiveiros.</p>
<p>l) Autoriza-la realización de exposicións de material documental.</p>
<p>Dous. Para o desenvolvemento das súas funcións a Dirección Xeral de Patrimonio Cultural estructúrase do seguinte xeito:</p>
<p>1. Subdirección Xeral de Protección de Patrimonio Cultural.</p>
<p>Correspóndelle a esta subdirección a elaboración de normas e programación, coordinación e execución das funcións de protección do patrimonio histórico e documental.</p>
<p>Esta subdirección contará cos seguintes servicios:</p>
<p>1.1. Servicio de Protección do Patrimonio Cultural.</p>
<p>1.2. Servicio de Museos e Arquivos.</p>
<p>2. Subdirección Xeral do Instituto de Conservación e Restauración de Bens Culturais.</p>
<p>Correspóndelle a esta subdirección a elaboración de normas e a programación, coordinación e execución das funcións de intervención no patrimonio cultural.</p>
<p>Esta subdirección contará cos seguintes servicios:</p>
<p>2.1. Servicio de Arquitectura.</p>
<p>2.2. Servicio de Arqueoloxía.</p>
<p>V. A Dirección Xeral de Medios de Comunicación Social e Audiovisual.</p>
<p>Artigo 7º</p>
<p>1. Correspóndelle á Dirección Xeral de Medios de Comunicación Social e Audiovisual a dirección e coordinación das actuacións da consellería en materia de telecomunicacións, medios de comunicación, audiovisual e multimedia, e tódolos aspectos que se poidan derivar da aplicación desas novas tecnoloxías da comunicación e a información a tódalas facetas da cultura e do patrimonio galego, exercendo especialmente as seguintes funcións:</p>
<p>a) As competencias da Xunta de Galicia en materia de medios de comunicación.</p>
<p>b) A implantación de redes propias de telecomunicación para a prestación de servicios que sexan competencia da Comunidade Autónoma, de acordo</p>
<p>co establecido na Lei de ordenación das telecomunicacións.</p>
<p>c) A xestión e inspección de cantos asuntos lle correspondan no exercicio das competencias e no funcionamento dos servicios traspasados pola Administración central do Estado á Xunta de Galicia en materia de medios de comunicación, e no tocante ó réxime xurídico administrativo da prensa, radio, televisión e publicidade, nos termos establecidos no artigo 27.31º do Estatuto de Autonomía de Galicia.</p>
<p>d) O estudio, preparación e tramitación de cantas actuacións lle correspondan á Xunta de Galicia para o desenvolvemento e efectividade das previsións do artigo 34 e da disposición transitoria sexta do Estatuto de Autonomía de Galicia.</p>
<p>e) A xestión, planificación, coordinación e asesoramento técnico de tódolos servicios, sistemas e infraestructuras de telecomunicacións da Xunta de Galicia, rede oficial de comunicacións (ROC) e rede de ciencia e tecnoloxía de Galicia (RECTIGA).</p>
<p>f) A dotación de infraestructura á Compañía de Radiotelevisión de Galicia e ás súas sociedades, a implementación da rede oficial de comunicacións e a rede de ciencia e tecnoloxía de Galicia, así como a implantación doutros sistemas e servicios soportados polas redes de radiodifusión e televisión, ROC e RECTIGA con cargo ós orzamentos da Xunta de Galicia.</p>
<p>g) A tramitación das solicitudes de concesión de emisoras de radiodifusión sonora en ondas métricas con modulación de frecuencia e a preparación dos proxectos de regulación das fases dos concursos públicos de adxudicación de novas emisoras de radio en ondas métricas con modulación de frecuencia que sexan competencia da Comunidade Autónoma.</p>
<p>h) Executa-las competencias que lle correspondan á Comunidade Autónoma derivadas da Lei de telecomunicacións por cable e a Lei de televisións locais.</p>
<p>i) A redacción e supervisión de proxectos técnicos, dirección e control das instalacións, así como a asistencia técnica necesaria en todo o referente ó ámbito das telecomunicacións e medios de comunicación.</p>
<p>j) Realizar tarefas de control das emisoras de radiodifusión e televisión.</p>
<p>k) A colaboración no desenvolvemento da cinematografía e demais artes da imaxe.</p>
<p>l) A preparación de normativa referente ós medios de comunicación, telecomunicacións, audiovisual e publicidade.</p>
<p>m) A xestión do centro de información cultural.</p>
<p>n) O fomento das edicións sonoras, audiovisuais e de microfilms nas materias propias desta consellería, así como a promoción e difusión do patri</p>
<p>monio audiovisual galego e das artes da imaxe, en xeral, a través do Centro Superior de Documentación, Investigación e Información da Comunidade Autónoma. A organización e funcionamento deste desenvolverase regulamentariamente.</p>
<p>o) A xestión e coordinación do Consello Asesor de Telecomunicacións e Audiovisual de Galicia.</p>
<p>O desenvolvemento destas funcións efectuarase sen prexuízo das competencias que lle correspondan á Consellería da Presidencia e Administración Pública e as que, sobre planificación, xestión e desenvolvemento da informática orzamentaria, financeira e tributaria, ten atribuídas a Consellería de Economía e Facenda.</p>
<p>Dous. Para o desenvolvemento das súas funcións a Dirección Xeral de Comunicación Social e Audiovisual estructúrase do seguinte xeito:</p>
<p>1. Subdirección Xeral de Telecomunicacións e Audiovisual.</p>
<p>Correspóndelle a esta subdirección a elaboración de normas e programación, coordinación e execución das funcións sobre medios de comunicación, telecomunicacións, audiovisual, multimedia e tódolos aspectos que se poidan derivar da aplicación destas novas tecnoloxías da comunicación e da información e a tódalas facetas da cultura e o patrimonio galego.</p>
<p>Esta subdirección contará cos seguintes servicios:</p>
<p>1.1. Servicio de Estudios e Análises.</p>
<p>1.2. Servicio de Audiovisual e Multimedia.</p>
<p>1.3. Servicio de Concesións, Xestión e Inspección.</p>
<p>2. Gabinete de Comunicación da Xunta de Galicia.</p>
<p>O Gabinete de Comunicación da Xunta de Galicia dependerá, organicamente, da Dirección Xeral de Medios de Comunicación Social e Audiovisual e, funcionalmente, do conselleiro de Cultura e Comunicación Social.</p>
<p>Proverase por persoal eventual.</p>
<p>Serán as súas funcións:</p>
<p>a) Tódalas derivadas da relación cos medios de comunicación social en tódalas materias que afecten á Presidencia da Xunta de Galicia e á Consellería de Cultura e Comunicación Social.</p>
<p>b) A coordinación da comunicación interdepartamental da Xunta de Galicia.</p>
<p>c) Xestionar e dirixi-las actividades que ten encomendadas o Club Internacional de Prensa de Galicia.</p>
<p>d) Deseñar e planifica-la política de imaxe e publicidade da Xunta de Galicia, dirixindo e coordinando as campañas institucionais.</p>
<p>VI. Órganos colexiados.</p>
<p>Artigo 8º</p>
<p>Co carácter, cometido e funcións establecidas nas súas respectivas normas reguladoras, están constituídos os seguintes órganos colexiados:</p>
<p>Un. No nivel central:</p>
<p>A Comisión de Programación e Coordinación de Iniciativas Culturais creada polo Decreto 365/1993, do 17 de decembro.</p>
<p>A Comisión Técnica de Arqueoloxía, creada pola Orde do 12 de abril de 1983, e modificada pola Orde do 31 de maio de 1985.</p>
<p>O Consello de Bibliotecas, creado pola Lei 14/1989, do 11 de outubro.</p>
<p>A Comisión Técnica de Museos, regulada polo Decreto 413/1986, do 18 de decembro, modificado polo artigo 7 da Lei 8/1995, do 30 de outubro, do patrimonio cultural de Galicia.</p>
<p>A Comisión Superior de Valoración de Bens Culturais de Interese para Galicia, creada polo Decreto 112/1992, do 30 de abril.</p>
<p>A Comisión Técnica de Arquivos de Galicia, creada polo Decreto 307/1989, do 23 de novembro, polo que se regula o sistema de arquivos e o patrimonio documental de Galicia.</p>
<p>O Padroado do Conxunto Histórico-Artístico de Sargadelos, creado polo Decreto 167/1975, do 23 de xaneiro, e reestructurado polo Decreto 17/1987, do 22 de xaneiro.</p>
<p>A Comisión do Patrimonio Histórico da Cidade e Camiño de Santiago, regulada polo Decreto 413/1986, do 18 de decembro.</p>
<p>A Comisión Técnica de Etnografía, creada polo Decreto 41/1992, do 6 de febreiro.</p>
<p>O Padroado do Centro Galego de Arte Contemporánea, creado polo Decreto 286/1994, do 30 de setembro.</p>
<p>Dous. No nivel provincial:</p>
<p>As comisións territoriais do patrimonio galego, unha por cada provincia da Comunidade Autónoma galega, reguladas polo Decreto 413/1986, do 18 de decembro.</p>
<p>Os centros territoriais de bibliotecas, creados pola Lei 14/1989, do 11 de outubro.</p>
<p>VII. As delegacións provinciais.</p>
<p>Artigo 9º</p>
<p>Un. En cada unha das provincias da Comunidade Autónoma existirá unha delegación provincial da Consellería de Cultura e Comunicación Social, segundo o establecido no Decreto 291/1993, do 11 de decembro, polo que se fixa a estructura orgánica dos departamentos da Xunta de Galicia que desempeñarán as competencias determinadas nos decretos</p>
<p>5/1987, do 14 de xaneiro, 87/1990, do 15 de febreiro, e 88/1990, do 15 de febreiro, e todas aquelas que lle sexan atribuídas por disposición legal.</p>
<p>Dous. O delegado provincial exercerá as funcións establecidas polo Decreto 5/1987, do 14 de xaneiro, e aquelas que lle sexan especial ou singularmente encomendadas.</p>
<p>Artigo 10º</p>
<p>Un. En cada unha das delegacións provinciais existirá unha secretaría, con nivel orgánico de servicio.</p>
<p>Dous. Correspóndelle ó secretario provincial, baixo a autoridade de supervisión do delegado, o exercicio das funcións relativas ó réxime interior, á tramitación administrativa, xestión de persoal, elaboración do anteproxecto de orzamento da delegación, e a administración, control contable e xustificación de créditos que se asignen, a elaboración de estatísticas, e, en xeral, prestar asesoramento e asistencia técnica e administrativa ó delegado, a quen substituirá nas funcións en caso de vacante, ausencia ou enfermidade.</p>
<p>Tres. Cada delegación provincial contará co seguinte servicio:</p>
<p>1. Servicio de Xestión Administrativa.</p>
<p>Artigo 11º</p>
<p>Quedan adscritos organicamente á Consellería de Cultura e Comunicación Social, o Centro Galego de Artes da Imaxe, creado polo Decreto 210/1979, do 5 de outubro; o Centro Galego de Arte Contemporánea, creado polo Decreto 308/1989, do 28 de decembro; o Centro Superior Bibliográfico de Galicia, creado pola Lei 14/1989, do 11 de outubro; o Centro de Información de Arquivos de Galicia e mailo Centro de Microfilms e Reprografía, creados polo Decreto 307/1989, do 23 de novembro, polo que se regula o sistema de arquivos e o patrimonio documental de Galicia.</p>
<p>Artigo 12º</p>
<p>Queda adscrito á Consellería de Cultura e Comunicación Social, sen prexuízo da súa personalidade xurídica propia como organismo autónomo, o Instituto Galego das Artes Escénicas e Musicais, creado pola Lei 4/1989, do 21 de abril.</p>
<p>Disposición transitoria</p>
<p>Cando como consecuencia da estructura orgánica que se establece no presente decreto se modifique a denominación ou contido das subdireccións ou servicios existentes con anterioridade ou se supriman algunhas das ditas unidades, autorízase o conselleiro de Cultura e Comunicación Social por proposta do secretario xeral, a readscribi-lo persoal afectado a postos do mesmo nivel ou inferior, sempre que sexan postos de libre designación, ou adscribilos con carácter temporal a postos de igual ou inferior nivel se se trata de prazas de provisión por concurso, ata que, neste último caso, os ditos postos sexan cubertos da forma regulamentariamen</p>
<p>te establecida, sen que en ningún caso supoña a readscrición ou adscrición cambio de residencia.</p>
<p>Disposición derrogatoria</p>
<p>Queda derrogado o Decreto 49/1994, do 4 de febreiro, polo que se establece a estructura orgánica da Consellería de Cultura, o artigo 10 do Decreto 286/1994, do 30 de setembro, o artigo 10 do Decreto 261/1994, do 29 de xullo, polo que se establece a estructura orgánica dos centros directivos dependentes da Presidencia da Xunta de Galicia e, en xeral, cantas disposicións de igual ou inferior categoría se opoñan ou contradigan ó establecido no presente decreto.</p>
<p>Disposicións derradeiras</p>
<p>Primeira.-Facúltase o conselleiro de Cultura e Comunicación Social para dicta-las normas complementarias para o desenvolvemento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura e Comunicación social</p>
<p>4847</p>

