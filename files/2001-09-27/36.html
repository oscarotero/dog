---
date: '2001-09-27'
id: F68E
page: 12
number: 188
agency: CONCELLO DE BETANZOS
section: VI. ANUNCIOS
title: >-
  Edicto sobre exposición de aprobación inicial da modificación das normas
  subsidiarias de planeamento municipal.
range: Edicto
url: 'https://www.xunta.gal/dog/Publicados/2001/20010927/AnuncioF68E_gl.html'
---
<p>O Pleno deste Concello na súa sesión celebrada o pasado día 10, adoptou acordo de aprobar inicialmente o expediente de modificación das normas subsidiarias de planeamento municipal, no denominado ámbito do Pasatempo.</p>
<p>Así mesmo, acordouse a apertura do trámite de exposición pública previsto no artigo 42 da Lei 1/1997, do 24 de marzo, do solo de Galicia, por prazo dun mes, contado desde o día seguinte ó da publicación deste anuncio.</p>
<p>Durante este prazo poderán tódolos interesados examina-lo expediente nas oficinas de Urbanismo deste concello sitas na praza de Galicia, nº 1 (edificio Liceo) e presentar mediante escrito dirixido ó Pleno do Concello as alegacións que consideren oportunas.</p>
<p>Así mesmo, en virtude do artigo 34.3º da lei, queda suspendido o outorgamento de licencias urbanísticas no citado ámbito polo prazo establecido no dito artigo.</p>
<p>Betanzos, 23 de agosto de 2001.</p>
<p>Manuel Lagares Pérez</p>
<p>Alcalde-presidente</p>

