---
date: '2001-09-27'
id: F612
page: 12
number: 188
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 224/2001, do 7 de setembro, polo que se declara a urxente ocupación,
  para efectos de expropiación forzosa, polo Concello de Ourol, dos bens e
  dereitos necesarios para a realización das obras do proxecto de mellora do
  camiño local de Belsar a Viveiró e Juan Blanco (concello de Ourol).
range: Decreto
url: 'https://www.xunta.gal/dog/Publicados/2001/20010927/AnuncioF612_gl.html'
---
<p>O Concello de Ourol, en sesión celebrada o día 5 de febreiro de 2000, aprobou o proxecto de mellora do camiño local de Belsar a Viveiró e Juan Blanco e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 20 de agosto de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 3 de xullo de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o concello preténdese solventa-los continuos problemas de tráfico rodado e de circulación de peóns que vén experimentando esa vía local como consecuencia da súa estreiteza e falta de visibilidade e por outra banda dotala dos servicios de abastecemento, augas, rede de sumidoiros e luz pública.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli</p>
<p>beración do Consello da Xunta de Galicia na súa reunión do día sete de setembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, o Concello de Ourol declara a urxente ocupación para efectos de expropiación forzosa, dos bens e dereitos concretados no expediente administrativo instruído para o efecto e necesario para a execución das obras do proxecto de mellora do camiño local de Belsar a Viveiró e Juan Blanco.</p>
<p>Santiago de Compostela, sete de setembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

