---
date: '2000-07-07'
id: D9E2
page: 10
number: 132
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 14 de xuño de 2000 pola que se resolve a cesión en propiedade de
  vehículos especialmente preparados ós concellos galegos para misións de
  protección civil.
range: Orde
url: 'https://www.xunta.gal/dog/Publicados/2000/20000707/AnuncioD9E2_gl.html'
---
<p>Por Orde do 29 de decembro de 1999 (DOG nº 25, do 7 de febreiro), a Consellería de Xustiza, Interior e Relacións Laborais anunciou medidas de apoio ós concellos galegos, consistentes na cesión de vehículos especialmente preparados para misións de protección civil.</p>
<p>Analizadas as solicitudes e a súa documentación polos servicios competentes da Dirección Xeral de Protección Civil emitiuse o correspondente informe, e de conformidade co punto 5 da devandita orde</p>
<p>RESOLVO:</p>
<p>Primeiro.-Conceder con cargo á aplicación 13.05.624.1, programa 231 A, dos orzamentos xerais da Comunidade Autónoma de Galicia para 2000, a cesión en propiedade dun vehículo todo-terreo modelo Nissan Patrol longo, teito alto, 6 cc, diésel RD 28 equipado para misións de protección civil ós seguintes concellos: Ares; A Coruña; Boiro; Cor</p>
<p>cubión; Ribeira; Barreiros; Pol; Avión; Riós; Cambados; Forcarei e Mos.</p>
<p>Segundo.-Notificárlle-lo contido desta resolución ós concellos beneficiarios, especificando as condicións particulares que deberán cumprir, e que se formalizarán mediante convenio no que constará o acordo da cesión e a aceptación do cesionario.</p>
<p>Terceiro.-Contra esta resolución, que esgota a vía administrativa, poderase interpoñer recurso de reposición ante este mesmo órgano, no prazo dun mes contado a partir do día seguinte ó da publicación desta orde, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do seguinte ó da publicación desta orde. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
<p>Santiago de Compostela, 14 de xuño de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

