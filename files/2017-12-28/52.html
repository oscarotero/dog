---
date: '2017-12-28'
id: G1570-201217-0002
page: 59100
number: 245
agency: Fundación Galicia Europa
section: VI. Anuncios. c) Outros anuncios.
title: >-
  EXTRACTO do Anuncio do 20 de decembro de 2017 polo que se convocan seis
  bolsas, cinco dirixidas a persoas tituladas superiores universitarias e unha
  en formación profesional, para a realización de prácticas en asuntos
  relacionados coa Unión Europea para o ano 2018.
range: Anuncio
url: >-
  https://www.xunta.gal/dog/Publicados/2017/20171228/AnuncioG1570-201217-0002_gl.html
---
<p>BDNS (Identif.): 377092.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS)<br>(http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>As persoas beneficiarias das bolsas serán persoas tituladas universitarias e técnicas superiores de formación profesional con nacionalidade española ou nacionais dun Estado membro da Unión Europea.</p>
    <p>Deberán ser naturais de Galicia, ser fillos/fillas de galegos ou acreditar residencia en Galicia desde antes do 1 de xaneiro de 2015.</p>
    <p>Segundo. <em>Obxecto</em></p>
    <p>Estas bases teñen por obxecto convocar seis bolsas de formación práctica, cinco dirixidas a persoas licenciadas ou posuidoras de grao universitario e unha dirixida a persoas técnicas superiores de formación profesional en Secretariado ou Asistencia á Dirección, para a realización de prácticas en asuntos europeos nas oficinas da Fundación Galicia Europa en Santiago de Compostela e en Bruxelas durante o ano 2018.</p>
    <p>As bolsas reguladas nesta orde concederanse en réxime de concorrencia competitiva e baixo os principios de publicidade, obxectividade, transparencia, igualdade, non-discriminación, eficacia e eficiencia.</p>
    <p>Terceiro. <em>Bases reguladoras</em></p>
    <p>As bases reguladoras do procedemento están recollidas na Orde do 1 de decembro de 2017 pola que se autoriza a Fundación Galicia Europa para conceder subvencións e se aproban as bases reguladoras para a concesión de bolsas de formación práctica dirixidas a persoas tituladas superiores universitarias e en formación profesional en asuntos relacionados coa Unión Europea (código de procedemento PR770N).</p>
    <p>Cuarto. <em>Importe</em></p>
    <p>O financiamento destas bolsas será de 87.117,28 € que se imputarán á aplicación orzamentaria 05.26.111E.443.02 dos orzamentos xerais da Comunidade Autónoma galega para o ano 2018.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes contado a partir do día seguinte ao da publicación desta convocatoria no <em>Diario Oficial de Galicia.</em></p>
    <p>Santiago de Compostela, 20 de decembro de 2017</p>
    <footer><p>Alfonso Rueda Valenzuela<br>Vicepresidente da Fundación Galicia Europa</p></footer>

