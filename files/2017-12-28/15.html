---
date: '2017-12-28'
id: O92-191217-0002
page: 58998
number: 245
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 21 de decembro de 2017 pola que se dá publicidade ao
  acordo do Consello de Dirección que aproba as bases reguladoras dos obradoiros
  e das axudas á dixitalización Industria 4.0 cofinanciadas polo Fondo Europeo
  de Desenvolvemento Rexional no marco do programa operativo Feder Galicia
  2014-2020, e se procede á súa convocatoria en réxime de concorrencia
  competitiva (IG239-Obradoiros á dixitalización Industria 4.0).
range: Resolución
url: >-
  https://www.xunta.gal/dog/Publicados/2017/20171228/AnuncioO92-191217-0002_gl.html
---
<p>BDNS (Identif.): 376859.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index):</p>
    <p>Primeiro. <em>Entidades beneficiarias</em></p>
    <p>Os organismos intermedios de carácter empresarial de Galicia. Entenderase como tal para efectos destas bases:</p>
    <p>a) Entidades con personalidade xurídica propia, sen ánimo de lucro, con domicilio social ou centro de traballo en Galicia, que pertenzan a unha das seguintes categorías: asociacións empresariais, fundacións empresariais ou universidade-empresa ou clústeres empresariais.</p>
    <p>b) Centros tecnolóxicos e centros de apoio á innovación tecnolóxica domiciliados en Galicia e que estean inscritos no rexistro establecido para o efecto polo Ministerio de Ciencia e Innovación (Real decreto 2093/2008, do 19 de decembro, polo que se regulan os centros tecnolóxicos e os centros de apoio á innovación tecnolóxica de ámbito estatal e se crea o rexistro de tales centros, BOE nº 20, do 23 de xaneiro de 2009). </p>
    <p>Segundo. <em>Obxecto</em></p>
    <p>Os obradoiros concíbense como espazos de encontro entre empresas para explorar solucións tecnolóxicas e vías de colaboración que dean lugar a proxectos de implementación de ferramentas dixitais colaborativas sectoriais susceptibles de optaren ás axudas establecidas nestas bases ou noutras convocatorias, ou ben oportunidades de hibridación intersectorial.</p>
    <p>Terceiro. <em>Bases reguladoras</em></p>
    <p>Resolución do 21 de decembro de 2017 pola que se dá publicidade ao acordo do Consello de Dirección que aproba as bases reguladoras dos obradoiros e das axudas á dixitalización Industria 4.0 cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020, e se procede á súa convocatoria en réxime de concorrencia competitiva.</p>
    <p>Cuarto. <em>Importe</em></p>
    <p>Os créditos dispoñibles para concesións nesta convocatoria aboaranse con cargo á aplicación orzamentaria 09.A1.741.A.7810 e polo seguinte importe:</p>
    <p>Liña IG239.1 Obradoiros: 300.000 € con cargo ao exercicio 2018.</p>
    <p>Liña IG239.2 Obradoiros: 300.000 € con cargo ao exercicio 2018.</p>
    <p>Quinto. <em>Prazo de presentación de solicitudes</em></p>
    <p>Os prazos de presentación de solicitudes serán os seguintes:</p>
    <p>Liña IG239.1 Obradoiros: desde o día seguinte ao da publicación da resolución de convocatoria no <em>Diario Oficial de Galicia</em> ata o 28.2.2018.</p>
    <p>Liña IG239.2 Obradoiros: desde o 2.4.2018 ata o 15.5.2018.</p>
    <p>Santiago de Compostela, 21 de decembro de 2017</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

