---
date: '2001-03-19'
id: 45D6
page: 3
number: 55
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 29 de xaneiro de 2001 pola que se autoriza a transmisión intervivos da
  concesión administrativa dunha estación depuradora a favor de Ángel López
  Soto, S.L.
range: Orde
url: 'https://www.xunta.gal/dog/Publicados/2001/20010319/Anuncio45D6_gl.html'
---
<p>Visto o expediente instruído para efectos de transmisión dunha estación depuradora de moluscos e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 4-2-1992, solicítase autorización para transmisión da concesión dunha estación depuradora de moluscos.</p>
<p>Segundo.-Os informes, tanto do biólogo como do xefe da Sección de Acuicultura da Delegación Territorial da Consellería de Pesca, Marisqueo e Acuicultura da Coruña sobre o estado de explotación do establecemento foron emitidos en sentido favorable.</p>
<p>Terceiro.-Así mesmo, o informe do Servicio Técnico Xurídico sobre a tramitación do expediente, tamén é favorable.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca, Marisqueo e Acuicultura.</p>
<p>Segundo.-O expediente seguiu tódolos trámites establecidos no procedemento administrativo común e na Lei 6/1993, do 11 de maio, de pesca de Galicia e, así mesmo, o Ministerio de Medio Ambiente, Dirección Xeral de Costas en 24-4-2000, autorizou a transferencia da concesión administrativa para a ocupación de terreos de dominio público marítimo-terrestre.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, dicto a seguinte resolución:</p>
<p>Autoriza-la transmisión intervivos, a favor de Ángel López Soto, S.L. (CIF B-36.746.659), da concesión administrativa do establecemento que se indica a continuación:</p>
<p>Identificación:</p>
<p>Tipo: estación depuradora.</p>
<p>Situación: lugar de Couso, Concello de Ribeira</p>
<p>Especies autorizadas: moluscos.</p>
<p>Título habilitante:</p>
<p>Orde de outorgamento: 31-5-1972 (BOE nº 155, do 29-6-1972).</p>
<p>Remate da vixencia: 29-6-2002.</p>
<p>Actual titular: Ángel López Soto (DNI 33.141.578-G).</p>
<p>Adquirinte: Ángel López Soto, S.L. (CIF B-36.746.659).</p>
<p>Baixo as seguintes condicións:</p>
<p>Primeira.-O actual titular deberá presentar no prazo máximo dun mes, contado desde o día seguinte ó da publicación da presente orde no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión.</p>
<p>b) Solicitude ou carta de pagamento do imposto de transmisións patrimoniais.</p>
<p>Segundo.-Transcorrido o prazo indicado na condición primeira sen presenta-la documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compravenda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 29 de xaneiro de 2001.</p>
<p>(P.D. 14-6-1999, DOG nº 120, do 24 de xuño)</p>
<p>María José Cancelo Baquero</p>
<p>Delegada territorial da Coruña</p>

