---
date: '2003-10-03'
id: 1C20A
page: 12
number: 192
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: III. OUTRAS DISPOSICIÓNS
title: >-
  Orde do 24 de setembro de 2003 pola que se modifica o artigo 2 da Orde do 25
  de marzo de 2003 pola que se regulan as bases que rexen as axudas para
  actividades dirixidas á xuventude programadas por concellos.
range: Orde
url: 'https://www.xunta.gal/dog/Publicados/2003/20031003/Anuncio1C20A_gl.html'
---
<p>A Orde do 25 de marzo de 2003, pola que se regulan as bases que rexen as axudas para actividades dirixidas á xuventude programadas por concellos (Diario Oficial de Galicia nº 65, do 2 de abril), establece no seu artigo 2 o importe da contía máxima destas por importe de douscentos mil euros (200.000 A) con cargo á partida orzamentaria 14.05.355B.460.1.</p>
<p>Existindo crédito suficiente e axeitado na devandita aplicación orzamentaria, e debido ás numerosas solicitudes recibidas por parte dos concellos, cómpre amplia-lo importe da referida contía máxima coa finalidade de estender ó maior número de beneficiarios posible as devanditas axudas.</p>
<p>Por todo o exposto e no uso das facultades que teño atribuídas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988 e o Decreto 212/2003, do 3 de abril</p>
<p>DISPOÑO:</p>
<p>Artigo único.</p>
<p>Primeiro.-Amplia-lo importe da contía máxima da Orde do 25 de marzo de 2003, pola que se regulan as bases que rexen as axudas para actividades dirixidas á xuventude programadas por concellos na contía de seis mil cen euros (6.100 A) con cargo á partida orzamentaria 14.05.355B.460.1 dos orzamentos xerais da Comunidade Autónoma de Galicia para o ano 2003.</p>
<p>Segundo.-A presente modificación non afecta ó prazo establecido na referida orde para a presentación de solicitudes.</p>
<p>Santiago de Compostela, 24 de setembro de 2003.</p>
<p>Pilar Rojo Noguera</p>
<p>Conselleira de Familia, Xuventude, Deporte</p>
<p>e Voluntariado</p>

