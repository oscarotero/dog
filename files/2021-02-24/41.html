---
date: '2021-02-24'
id: G0533-110221-0002
page: 11598
number: 37
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 5 de febreiro de 2021, do Servizo de Mobilidade de Ourense, polo
  que se notifican os acordos de incoación de expedientes sancionadores en
  materia de transportes terrestres (expediente OU-00845-O-2020 e un máis).
range: Anuncio
url: >-
  https://www.xunta.gal/dog/Publicados/2021/20210224/AnuncioG0533-110221-0002_gl.html
---
<p>A persoa titular do Servizo de Mobilidade de Ourense acordou a incoación do expediente sancionador número OU-00845-O-2020 e outro máis por infracción da normativa sobre transporte terrestre.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanse os acordos de incoación ditados ás persoas interesadas.</p>
    <p>Infórmase de que os expedientes sancionadores se atopan á súa disposición nas oficinas do Servizo de Mobilidade de Ourense.</p>
    <p>Outorgáselles un prazo quince días hábiles contado desde o día seguinte ao da publicación deste anuncio no BOE para alegar o que consideren conveniente, presentando ou propoñendo as probas que consideren oportunas.</p>
    <p>No suposto que decida voluntariamente pagar a sanción antes de que transcorran trinta días contados desde o seguinte ao da publicación do presente anuncio no BOE, a súa contía reducirase nun 30 % na forma prevista no artigo 146.3 da Lei 16/1987, do 30 de xullo, de ordenación dos transportes terrestres. A realización do dito pagamento implica a conformidade cos feitos denunciados, a renuncia a formular alegacións por parte da persoa interesada e a terminación do procedemento sancionador.</p>
    <p>Ourense, 5 de febreiro de 2021</p>
    <footer><p>Ángel Míguez López<br>Xefe do Servizo de Mobilidade de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula</td>
       <td>DNI/CIF
        denunciado</td>
       <td>Infracción denunciada
        Data-Hora-Estrada-p.q.</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>OU-00845-O-2020
        2551-DKS</td>
       <td>44448837A</td>
       <td>Exceso de peso superior ao 5 % 
        8.10.2020; 20.31.00; A-52; 193,0</td>
       <td>Art. 142.2 da LOTT</td>
       <td>Art. 143.1.c) da LOTT</td>
       <td>301 euros</td>
      </tr>
      <tr>
       <td>OU-01074-O-2020
        PO-0368-AJ</td>
       <td>76984064M</td>
       <td>Non levar inserida no tacógrafo a tarxeta de condutor/a ou a folla de rexistro dos tempos de condución e descanso, cando iso resulte exixible ou facelo de forma incorrecta. Ou non ter efectuado os documentos impresos ao comezar e ao finalizar a viaxe nos supostos de deterioración ou mal funcionamento da tarxeta de condutor ou no caso de que esta non conste en poder seu.
        5.11.2020; 19.00.00; A52; 233,0</td>
       <td>Art. 140.22 da LOTT
        Art. 197.24 da ROTT</td>
       <td>Art. 143.1 da LOTT
        Art. 201. h) da ROTT</td>
       <td>2.001 euros</td>
      </tr>
     </tbody>
    </table>

