---
date: '2021-02-24'
id: G2410-030221-0003
page: 11574
number: 37
agency: Xulgado do Social número 1 de Santiago de Compostela
section: V. Administración de xustiza.
title: EDICTO (SSS 724/2019).
range: Edicto
url: >-
  https://www.xunta.gal/dog/Publicados/2021/20210224/AnuncioG2410-030221-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que mediante a resolución ditada no día da data, no proceso seguido por instancia de Marcos Ferreiro Rey contra Edificios Docentes de Santiago, S.L.; Junior’s Servicios Integrales, S.L.; Mutua Universal, o INSS, Colegio Junior’s, S.L. e Fundación Junior’s Caesga, S.L., en reclamación por seguridade social, rexistrado co número da Seguridade Social 724/2019, acordouse, en cumprimento do que dispón o artigo 59 da LXS, citar a Edificios Docentes de Santiago, S.L., Junior’s Servicios Integrales, S.L.; Colexio Junior’s, S.L. e Fundación Junior’s Caesga, S.L., en paradoiro ignorado, co fin de que compareza o día 9.11.2021, ás 10.10 horas, na planta baixa, sala 1 do edificio da rúa Berlín, para a realización de xuízo. Pode comparecer persoalmente ou mediante persoa legalmente apoderada, e deberá acudir con todos os medios de proba de que intente valerse, coa advertencia de que é única convocatoria e de que os devanditos actos non se suspenderán por falta inxustificada de asistencia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida estar este representado tecnicamente por graduado social colexiado, ou por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Edificios Docentes de Santiago, S.L.; Junior’s Servicios Integrales, S.L.; Colegio Junior’s, S.L. e Fundación Junior’s Caesga, S.L., expídese a presente cédula para a súa publicación no DOG e a colocación no taboleiro de anuncios.</p>
    <p>Santiago de Compostela, 3 de febreiro de 2021</p>
    <footer><p>A letrada da Administración de xustiza</p></footer>

