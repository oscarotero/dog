---
date: '2021-02-24'
id: G2410-040221-0001
page: 11578
number: 37
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 442/2020).
range: Edicto
url: >-
  https://www.xunta.gal/dog/Publicados/2021/20210224/AnuncioG2410-040221-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento despedimento/cesamentos en xeral 442/2020 deste xulgado do social, seguido por instancia de Sara Sobrido Martínez contra a empresa Joana Romano Lojo, sobre despedimento, se ditou a seguinte resolución, cuxa parte dispositiva se achega:</p>
    <p>«Resolvo.</p>
    <p>Que, estimando parcialmente a demanda interposta por Sara Sobrido Martínez, representada e asistida pola letrada Sra. Liste López, contra Joana Romano Lojo, debo declarar e declaro a improcedencia do despedimento da demandante efectuado pola demandada Joana Romano Lojo con data de efectos do 11.8.2020 e, en consecuencia, debo condenar e condeno a Joana Romano Lojo a se ater á dita declaración, e a que readmita inmediatamente a traballadora demandante nas mesmas condicións que rexían antes de se producir o despedimento, con aboamento dos salarios deixados de percibir desde a data efectiva do despedimento ata a data de efectiva readmisión a razón de 35,35 euros diarios, ou ben, a elección da empresaria, á extinción da relación laboral con aboamento á demandante dunha indemnización de 395,48 euros por despedimento improcedente. Así mesmo, condeno a demandada ao aboamento das custas procesuais, incluídos os honorarios do letrado da parte demandante, que se fixan no importe de 200 euros.</p>
    <p>A opción da empresaria entre a readmisión da traballadora e a indemnización por despedimento improcedente deberase exercer no prazo de cinco días contados a partir da notificación da presente sentenza, mediante escrito ou comparecencia ante este xulgado. Transcorrido o dito termo sen que a empresaria optase, entenderase que procede a readmisión.</p>
    <p>Notifíquese ás partes a presente resolución facéndolles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que sirva de notificación en legal forma a Joana Romano Lojo, en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de febreiro de 2021</p>
    <footer><p>A letrada da Administración de xustiza</p></footer>

