---
date: '2014-11-20'
id: G0198-141114-0001
page: 48054
number: 223
agency: Axencia Galega de Innovación
section: III. Outras disposicións.
title: >-
  RESOLUCIÓN do 10 de novembro de 2014 pola que se fai público o acordo do
  Consello Reitor sobre delegación de competencias na persoa titular da
  Dirección da Axencia.
range: Resolución
url: >-
  https://www.xunta.gal/dog/Publicados/2014/20141120/AnuncioG0198-141114-0001_gl.html
---
<p>Unha vez visto o acordo do Consello Reitor da Axencia Galega de Innovación adoptado na súa reunión do 10 de setembro de 2014, relativo á delegación de competencias na persoa titular da Dirección da Axencia Galega de Innovación, e de conformidade co disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, </p>
    <h2>DISPOÑO:</h2>
    <p>Primeiro. A publicación como anexo a esta resolución do acordo do Consello Reitor da Axencia Galega do día 10 de setembro, no cal se aproba a delegación de competencias do Consello Reitor na persoa titular da Dirección da Axencia Galega de Innovación, para os efectos da súa entrada en vigor o mesmo día da súa publicación.</p>
    <p>Santiago de Compostela, 10 de novembro de 2014</p>
    <footer><p>Manuel Antonio Varela Rey<br>Director da Axencia Galega de Innovación</p></footer>
    <h2>ANEXO<br>Acordo de delegación de competencias do Consello Reitor na persoa titular da Dirección da Axencia Galega de Innovación (Gain)</h2>
    <p>«Primeiro. Delegar na persoa titular da Dirección da Axencia Galega de Innovación o exercicio das seguintes competencias do Consello Reitor previstas nas alíneas m), n) e o) do artigo 15 dos seus estatutos (aprobados en virtude do Decreto 50/2012, DOG núm. 19, do 27 de xaneiro):</p>
    <p>m) A resolución das reclamacións previas en asuntos civís e laborais.</p>
    <p>n) A aprobación da participación de sociedades mercantís e fundacións con carácter previo ao procedemento establecido no artigo 104 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>o) Autorizar contratos laborais de duración determinada previos aos informes favorables dos centros directivos competentes en materia orzamentaria e de función pública. A selección deste persoal realizarase de acordo co previsto no artigo 59 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Segundo. A delegación de competencias neste órgano comprende tamén a resolución dos recursos potestativos de reposición que se interpoñan contra os actos administrativos ditados no exercicio das facultades delegadas.</p>
    <p>Terceiro. As resolucións administrativas que se adopten facendo uso das delegacións de competencias conferidas por esta orde farán constar expresamente esta circunstancia e consideraranse ditadas polo órgano delegante.</p>
    <p>Cuarto. O Consello Reitor poderá reclamar en calquera momento o exercicio das competencias que son delegadas por este acordo, das cales quedan excluídos, en todo caso, os supostos previstos no artigo 13.2º da Lei de réxime xurídico das administracións públicas e do procedemento administrativo común, e 6.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Quinto. Publicar o presente acordo no DOG e na páxina web da Axencia.</p>
    <p>Sexto. Este acordo de delegación entrará en vigor o mesmo día da súa publicación no DOG.</p>
    <p>Contra este acordo, que esgota a vía administrativa, os interesados poderán interpor recurso potestativo de reposición ante o Consello Reitor da Axencia Galega de Innovación no prazo dun mes, contado a partir do día seguinte ao da súa publicación no <em>Diario Oficial de Galicia</em> (DOG), segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente recurso contencioso-administrativo no prazo de dous meses ante o Tribunal Superior de Xustiza de Galicia».</p>

