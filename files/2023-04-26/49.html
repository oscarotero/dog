---
date: '2023-04-26'
id: G0426-110423-0012
page: 26222
number: 80
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 abril de 2023, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado, relativo ao
  deslindamento parcial do monte Toxiza, Braña, Pena do Boi e Pombeiro, no
  concello de Mondoñedo (expediente 2017_3DES).
range: Anuncio
url: >-
  https://www.xunta.gal/dog/Publicados/2023/20230426/AnuncioG0426-110423-0012_gl.html
---
<p>Na sesión celebrada polo xurado provincial o día 17.3.2023 figura o seguinte acordo:</p>
    <p>Monte Toxiza, Braña, Pena do Boi e Pombeiro (expediente 17/79), pertencente aos veciños da parroquia de Figueiras, no concello de Mondoñedo.</p>
    <p>– O 20.12.2017 tivo entrada unha proposta, aprobada pola Comunidade de Figueiras, de deslindamento dunha liña do monte con propiedades particulares. O 11.7.2018 a dita comunidade presentou unha proposta que mellora a anterior.</p>
    <p>– O 20.8.2018, o Servizo de Montes emitiu un informe favorable.</p>
    <p>– O 27.9.2018 publicouse no DOG o anuncio polo que se fixo pública a proposta de deslindamento e abriuse o prazo de alegacións para o expediente 2017_3DES. Así mesmo, o anuncio foi publicado no Concello de Mondoñedo e na web da Consellería do Medio Rural.</p>
    <p>– Tras o prazo de alegacións, o 12.11.2018, a Comunidade de Figueiras presentou un escrito no cal expón que mantén a proposta inicial e solicita que continúe a tramitación do expediente.</p>
    <p>– O 4.12.2018 o Servizo de Montes emite un informe favorable.</p>
    <p>– O 21.12.2022 a Comunidade de Figueiras presenta a proposta definitiva da liña de deslindamento. Tras varios requirimentos, o 13.2.2023 tivo entrada a documentación completa, requirida no artigo 54 da Lei 7/2012, de montes de Galicia.</p>
    <p>– O 3.3.2023, o Servizo de Montes emitiu un informe no cal se especifican as modificacións que se producen como consecuencia do deslindamento. Segundo a nova cartografía, o monte de Toxiza, Braña, Pena do Boi e Pombeiro pasa a ter una superficie de 916,9 hectáreas.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos alcanzados, o Xurado Provincial de Montes Veciñais en Man Común ditará resolución aprobatoria do deslindamento.</p>
    <p>En vista do anterior, o xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal tras o deslindamento aprobado.</p>
    <p>Contra este acordo, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 4 de abril de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

