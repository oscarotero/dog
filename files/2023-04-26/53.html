---
date: '2023-04-26'
id: G0426-120423-0007
page: 26257
number: 80
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 11 de abril de 2023, do Xurado Provincial de Clasificación Montes
  Veciñais en Man Común de Ourense, polo que se publica a Resolución do 10 de
  marzo de 2023, relativa revisión do esbozo formulada polos representantes do
  monte veciñal en man común Montes de Cacharrequille, pertencente á Comunidade
  de Montes Veciñais en Man Común de Cacharrequille, no concello de Xunqueira de
  Espadanedo.
range: Anuncio
url: >-
  https://www.xunta.gal/dog/Publicados/2023/20230426/AnuncioG0426-120423-0007_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Montes de Cacharrequille, pertencente á Comunidade de Montes Veciñais en Man Común (CMVMC) de Cacharrequille, no concello de Xunqueira de Espadanedo, resultan os seguintes</p>
    <p>Feitos:</p>
    <p>Primeiro. O 21.9.2022 a CMVMC de Cacharrequille presentou unha solicitude (Rexel núm. 2022/2316431) de revisión de esbozo do MVMC Montes de Cacharrequille, no concello de Xunqueira de Espadanedo.</p>
    <p>Coa solicitude achegaron a seguinte documentación:</p>
    <p>– Certificación do acordo da asemblea xeral do 10.9.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 25 de novembro de 2022 en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares, sen entrar a revisar as estremas coas comunidades de montes lindeiras.</p>
    <p>A superficie provisional do MVMC Montes de Cacharrequille, unha vez revisado o esbozo, sería de 87,71 hectáreas fronte ás 111 hectáreas do acordo de clasificación, o que supón unha redución do 21 %. Porén, tendo en conta a proposta concorrente de deslindamento co MVMC Cabeza de Meda e outros, a superficie axustada do monte quedaría finalmente en 91,44 hectáreas, co que a redución sería do 17,6 %.</p>
    <p>En relación coa dita redución, considérase que, ben que se trata dunha porcentaxe elevada, responde á adaptación dos distintos predios que conforman o monte á base cartográfica catastral.</p>
    <p>Tendo en conta o anterior, emítese informe favorable sobre a revisión do esbozo do MVMC Montes de Cacharrequille, de xeito que o perímetro quedaría revisado nas estremas con particulares.</p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común.</p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúna as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 25 de novembro de 2022, o Xurado Provincial de Montes Veciñais en Man Común acordou por unanimidade o día 27 de febreiro de 2023:</p>
    <p>Aprobar a proposta de revisión de esbozo do MVMC Montes de Cacharrequille, pertencente á CMVMC de Cacharrequille, no concello de Xunqueira de Espadanedo.</p>
    <p>Ourense, 11 de abril de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

