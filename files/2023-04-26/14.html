---
date: '2023-04-26'
id: G0532-180423-0001
page: 26133
number: 80
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 18 de abril de 2023 pola que se anuncia a convocatoria para a
  provisión, polo sistema de libre designación, dun posto de traballo vacante na
  Axencia de Protección da Legalidade Urbanística.
range: Orde
url: >-
  https://www.xunta.gal/dog/Publicados/2023/20230426/AnuncioG0532-180423-0001_gl.html
---
<p>De conformidade co establecido nos artigos 88.2 e 92 da Lei 2/2015, do 29 de abril, do emprego público de Galicia, e nos artigos 6.2 e 26 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, </p>
    <h2>DISPOÑO:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I da presente orde.</p>
    <p>Segundo. Poderá concorrer o persoal funcionario de carreira que reúna as condicións que para o posto de traballo se sinalan no anexo I. A persoa funcionaria de carreira que, se é o caso, desempeñe en comisión de servizos o posto obxecto desta convocatoria, terá a obrigación de participar nela. O incumprimento desta obriga dará lugar á revogación da comisión de servizos.</p>
    <p>Terceiro. As solicitudes, segundo o modelo que se inclúe no anexo II, dirixiranse á Axencia de Protección da Legalidade Urbanística e presentaranse obrigatoriamente por medios electrónicos a través do formulario normalizado correspondente ao procedemento administrativo PR004A, dispoñible na sede electrónica da Xunta de Galicia, https://sede.xunta.gal, no prazo de quince (15) días hábiles contados a partir do día seguinte ao da publicación desta convocatoria no <em>Diario Oficial de Galicia</em>. </p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, as persoas interesadas que presenten a súa solicitude presencialmente serán requiridas para que a emenden a través da súa presentación electrónica. Para estes efectos, considerarase como data de presentación da solicitude aquela en que fose realizada a emenda. </p>
    <p>Cuarto. As persoas solicitantes deberán xuntarlle á petición o seu currículo e xustificar documentalmente os méritos que aleguen. Os méritos alegados e non probados non serán tidos en conta. </p>
    <p>Quinto. Se a persoa seleccionada para ocupar o posto de traballo que se anuncia no anexo I desta orde ten destino noutra Administración pública, tramitarase o seu traslado a esta comunidade autónoma conforme o previsto no artigo 29 do Decreto 151/2022, do 4 de agosto, e, de ser o caso, no artigo 67 do Real decreto 364/1995, do 10 de marzo, e demais disposicións concordantes. </p>
    <p>Sexto. A convocatoria resolverase no prazo máximo de dous (2) meses contados desde a data da súa publicación. En caso de non resolverse no dito prazo, declararase a caducidade do procedemento. A resolución da convocatoria, coa adxudicación do posto a calquera das persoas funcionarias de carreira solicitantes que reúnan os requisitos exixidos para o seu desempeño, ou a súa declaración como deserta, por considerar que ningunha das persoas candidatas reúne as características adecuadas para o posto de traballo ou non reúne a idoneidade necesaria para o seu desempeño, ou se non se presentase ningunha solicitude, farase pública no <em>Diario Oficial de Galicia</em>. </p>
    <p>Sétimo. O prazo de toma de posesión será de tres (3) días hábiles se non implica cambio de residencia ou de sete (7) días hábiles se comporta cambio de residencia, ou dun mes se comporta reingreso ao servizo activo, conforme o establecido no artigo 8 do Decreto 151/2022, de 4 de agosto (DOG núm. 173, de 12 de setembro).</p>
    <p>O prazo de toma de posesión comezará a contar a partir do día seguinte ao do cesamento, que se deberá producir dentro dos tres (3) días hábiles seguintes ao da publicación da resolución no <em>Diario Oficial de Galicia</em>, ou desde a data na que se comunique a resolución do traslado á Comunidade Autónoma para o caso de persoal doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión comezará a contarse a partir do día seguinte ao da publicación da resolución no <em>Diario Oficial de Galicia.</em></p>
    <p>Oitavo. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a persoa titular da Consellería de Medio Ambiente, Territorio e Vivenda, no prazo dun (1) mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de abril de 2023</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO I</h2>
    <p>Código do posto: MA.K10.00.000.15770.010. </p>
    <p>Denominación: secretario/a director/a. </p>
    <p>Centro directivo: Axencia de Protección da Legalidade Urbanística.</p>
    <p>Consellería: Medio Ambiente, Territorio e Vivenda.</p>
    <p>Localidade: Santiago de Compostela.</p>
    <p>Corpo e/ou escala: xeral </p>
    <p>Grupo(s)/subgrupo(s): C1-C2.</p>
    <p>Nivel: 18. </p>
    <p>Complemento específico: 7.489,72 €.</p>
    <p>Formación específica: 640 (para persoal doutra Administración, curso de perfeccionamento de galego-R.I.). </p>
    <p>Tipo de adscrición: A12 (adscripción indistinta a funcionarios/as da Xunta de Galicia, Estado, CC.AA. e Administración local).</p>

