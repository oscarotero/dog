---
date: '2023-04-26'
id: G0426-120423-0004
page: 26261
number: 80
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 11 de abril de 2023, do Xurado Provincial de Clasificación Montes
  Veciñais en Man Común de Ourense, polo que se publica a Resolución do 21 de
  marzo de 2023, relativa á revisión do esbozo formulada polos representantes do
  monte veciñal en man común Vello, Coto, Cancelos, San Pedro, Abrigueiros e
  Carpazal, pertencente á Comunidade de Montes Veciñais en Man Común da
  parroquia de Castelaus, no concello de Calvos de Randín.
range: Anuncio
url: >-
  https://www.xunta.gal/dog/Publicados/2023/20230426/AnuncioG0426-120423-0004_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Vello, Coto, Cancelos, San Pedro, Abrigueiros e Carpazal, pertencente á Comunidade de Montes Veciñais en Man Común (CMVMC) da parroquia de Castelaus, no concello de Calvos de Randín, resultan os seguintes</p>
    <p>Feitos:</p>
    <p>Primeiro. O 30.9.2022 a CMVMC da parroquia de Castelaus presentou unha solicitude (Rexel núm. 2022/2407040) de revisión de esbozo do MVMC Vello, Coto, Cancelos, San Pedro, Abrigueiros e Carpazal, no concello de Calvos de Randín.</p>
    <p>Coa solicitude achegou a seguinte documentación:</p>
    <p>– Certificación do acordo da asemblea xeral do 19.6.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 21 de decembro de 2022 en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares.</p>
    <p>A superficie do MVMC Vello, Coto, Cancelos, San Pedro, Abrigueiros e Carpazal, unha vez revisado o esbozo, sería de 186,58 hectáreas fronte ás 120 hectáreas do acordo de clasificación, o que supón un incremento do 55,5 %.</p>
    <p>Tendo en conta o anterior, emítese informe favorable sobre a revisión do esbozo do MVMC Vello, Coto, Cancelos, San Pedro, Abrigueiros e Carpazal.</p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común.</p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúna as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 21 de decembro de 2022, o Xurado Provincial de Montes Veciñais en Man Común acordou por unanimidade o día 27 de febreiro de 2023:</p>
    <p>Aprobar a proposta de revisión de esbozo do MVMC Vello, Coto, Cancelos, San Pedro, Abrigueiros e Carpazal, pertencente á CMVMC da parroquia de Castelaus, no concello de Calvos de Randín.</p>
    <p>Ourense, 11 de abril de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

