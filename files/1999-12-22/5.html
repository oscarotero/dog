---
date: '1999-12-22'
id: 139D2
page: 14
number: 245
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 325/1999, do 16 de decembro, sobre asunción da ampliación dos medios
  adscritos ós servicios da Administración do Estado e traspasados á Comunidade
  Autónoma de Galicia polos reais decretos 1375/1997, do 29 de agosto e
  232/1998, do 16 de febreiro, en materia de xestión realizada polo Instituto
  Nacional de Emprego no ámbito do traballo, o emprego e a formación,
  traspasados polo Real decreto 1750/1999, do 19 de novembro e a súa asignación
  á Consellería de Familia e Promoción do Emprego, Muller e Xuventude.
range: Decreto
url: 'https://www.xunta.gal/dog/Publicados/1999/19991222/Anuncio139D2_gl.html'
---
<p>Por Real decreto 1750/1999, do 19 de novembro, procedeuse á ampliación de medios adscritos ós servicios da Administración do Estado traspasados á Comunidade Autónoma de Galicia polos reais decretos 1375/1997, do 29 de agosto e 232/1998, do 16 de febreiro, en materia de xestión realizada polo Instituto Nacional de Emprego no ámbito do traballo, o emprego e a formación.</p>
<p>Procede, na súa virtude, asumir de forma expresa a ampliación en relación ós medios nos termos e condicións especificados no acordo da Comisión</p>
<p>Mixta de Transferencias do 8 de outubro de 1999 e da relación anexa e asignárllela ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública logo de deliberación do Consello da Xunta de Galicia, na súa reunión do día dezaseis de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Queda asumida a ampliación dos medios traspasados pola Administración do Estado á Comunidade Autónoma de Galicia en materia de xestión do traballo, o emprego e a formación, en virtude do Real decreto 1750/1999, do 19 de novembro, nos termos e condicións especificados no acordo da Comisión Mixta de Transferencias, do 8 de outubro de 1999, que se publica como anexo ó dito real decreto.</p>
<p>Artigo 2º</p>
<p>A ampliación dos medios traspasados, de conformidade co disposto no artigo anterior, asignarase á Consellería de Familia e Promoción do Emprego, Muller e Xuventude.</p>
<p>Disposicións derradeiras</p>
<p>Primeira.-Facúltase a conselleira de Familia e Promoción do Emprego, Muller e Xuventude para dictar cantas disposicións sexan necesarias para o desenvolvemento e execución deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

