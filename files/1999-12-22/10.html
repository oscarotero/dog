---
date: '1999-12-22'
id: 139EE
page: 14
number: 245
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de novembro de 1999, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial para o ano 1999 do convenio colectivo da empresa
  Galigrain, S.A.
range: Resolución
url: 'https://www.xunta.gal/dog/Publicados/1999/19991222/Anuncio139EE_gl.html'
---
<p>Visto o expediente da revisión salarial para o ano 1999 do convenio colecivo da empresa Galigrain, S.A. (código 1503352) que tivo entrada nesta delegación provincial o día 8-11-1999, subscrito en representación da parte económica pola empresa, e da parte social polo delegado de persoal, o día 18-10-1999, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 10 de novembro de 1999.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta da reunión que tivo lugar o 18 de outubro de 1999</p>
<p>Pola empresa:</p>
<p>Carlos González Fernández.</p>
<p>Polos traballadores:</p>
<p>Jesús M. Pampín Cea.</p>
<p>Na Coruña, ás 17 horas do día 18 de outubro, reúnense as persoas arriba relacionadas, para continuaren coa negociación do incremento salarial para 1999 do convenio colectivo da empresa Galigrain, S.A.</p>
<p>Aberta a sesión e tras analiza-las propostas expostas na reunión do 19 de xuño, adóptanse os acordos seguintes:</p>
<p>1. Acórdase un incremento salarial para o ano 1999 dun 2,2% con efecto retroactivo ó 1 de xaneiro de 1999 sobre os seguintes conceptos, dos que a seguir se expresan os importes resultantes:</p>
<p>-Táboa salarial e antigüidade: segundo anexo que se xunta.</p>
<p>-Horas extras normais: 1.381 pesetas/hora.</p>
<p>-Horas extras nocturnas: 1.533 pesetas/hora.</p>
<p>-Horas extras sábado mañá: 2.248 pesetas/hora.</p>
<p>-Complemento de adega: 307 pesetas/hora.</p>
<p>-Complemento de transporte: 7.154 pesetas/mes.</p>
<p>-Complemento dispoñibilidade: 408.800 pesetas/ano.</p>
<p>2. Créase unha nova hora extra, que comprende as realizadas desde as 14 horas dos sábados ata as 8 horas dos luns, ó prezo de 3.000 pesetas/hora, incluídos festivos.</p>
<p>3. Incremento para o ano 2000 e cláusula de revisión salarial.</p>
<p>Para o ano 2000 establécese un incremento do 2% sobre a táboa salarial vixente o 31 de decembro de 1999. No caso de que o IPC do ano 1999, que se publica no mes de febreiro do ano 2000, sexa superior ó 2%, efectuarase unha revisión salarial pola diferencia entre o IPC e a dita porcentaxe.</p>
<p>Ademais, en canto ás queixas formuladas na reunión do 19 de xuño, coméntase que a roupa de traballo está toda entregada, as revisións médicas anuais foron pasadas no mes de agosto, e coméntase tamén a proposta do igualatorio médico, a cal, por instancia da parte social, se decide non tomar en conta.</p>
<p>E, sendo as 18.30 horas da data, levántase a sesión, asinando esta acta os arriba sinalados.</p>
<p>Táboa salarial ano 1999</p>
<table><tbody><tr><td></td></tr>
<tr><td>Grupos e categorías</td><td>Salario mensual</td></tr>
<tr><td></td></tr>
</tbody></table>
<table><tbody><tr><td>I. Grupo profesional de titulados</td></tr>
<tr><td>Titulado superior</td><td>177.168</td></tr>
<tr><td>Titulado medio grupo A</td><td>158.414</td></tr>
<tr><td>Titulado medio grupo B</td><td>147.764</td></tr>
<tr><td>II. Grupo profesional de administrativos</td></tr>
<tr><td>Xefe de sección</td><td>177.168</td></tr>
<tr><td>Xefe de negociado</td><td>158.414</td></tr>
<tr><td>Oficial administrativo</td><td>139.881</td></tr>
<tr><td>Auxiliar administrativo</td><td>106.848</td></tr>
<tr><td>III. Grupo profesional de servicios operativos</td><td></td></tr>
<tr><td>Capataz xeral</td><td>177.168</td></tr>
<tr><td>Capataz de operacións</td><td>153.812</td></tr>
<tr><td>Xefe de mantemento</td><td>147.170</td></tr>
<tr><td>Xefe de taller</td><td>131.219</td></tr>
<tr><td>Encargado xeral</td><td>120.377</td></tr>
<tr><td>Oficial de operacións</td><td>109.922</td></tr>
<tr><td>IV. Grupo profesional de servicios varios</td><td></td></tr>
<tr><td>Carreteiro/operador de pa</td><td>119.591</td></tr>
<tr><td>Almaceneiro</td><td>115.726</td></tr>
<tr><td>Controlador</td><td>115.726</td></tr>
<tr><td>Oficial de 1ª</td><td>115.726</td></tr>
<tr><td>Operador de guindastre</td><td>109.922</td></tr>
<tr><td>Conductor de camión</td><td>109.922</td></tr>
<tr><td>Oficial de 2ª</td><td>109.922</td></tr>
<tr><td>Peón</td><td>106.133</td></tr>
<tr><td>Persoal de limpeza</td><td>93.335</td></tr>
<tr><td>V. Grupo profesional de subalternos</td><td></td></tr>
<tr><td>Conserxe</td><td>93.335</td></tr>
<tr><td>Cobrador</td><td>93.335</td></tr>
<tr><td>Ordenanza</td><td>93.335</td></tr>
<tr><td>Porteiro</td><td>93.335</td></tr>
<tr><td>Vixilante</td><td>93.335</td></tr>
<tr><td>Recepcionista</td><td>93.335</td></tr>
</tbody></table>

