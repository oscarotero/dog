---
date: '1999-12-22'
id: 139CA
page: 14
number: 245
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 323/1999, do 16 de decembro, de asunción da ampliación de servicios da
  Administración do Estado, realizada polo Real decreto 1752/1999, do 19 de
  novembro, adscritos ós servicios traspasados á Comunidade Autónoma de Galicia
  polo Real decreto 1763/1982, do 24 de xullo, en materia de educación, e a súa
  asignación á Consellería de Educación e Ordenación Universitaria.
range: Decreto
url: 'https://www.xunta.gal/dog/Publicados/1999/19991222/Anuncio139CA_gl.html'
---
<p>Polo Real decreto 1752/1999, do 19 de novembro, amplíanse os servicios da Administración do Estado traspasados á Comunidade Autónoma de Galicia polo Real decreto 1763/1982, do 24 de xullo, en materia de educación.</p>
<p>Procede, en virtude do citado traspaso, asumir de forma expresa a devandita ampliación de servicios, nos termos e condicións especificadas no acordo da Comisión Mixta de Transferencias e asignala ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día dezaseis de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Queda asumida a ampliación de servicios da Administración do Estado realizada polo Real decreto 1752/1999, do 19 de novembro, adscritos ós servicios traspasados á Comunidade Autónoma de Galicia polo Real decreto 1763/1982, do 24 de xullo, en materia de educación, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnaselle á Consellería de Educación e Ordenación Universitaria, a ampliación de servicios asumidos de conformidade co disposto no artigo anterior.</p>
<p>2. Os órganos da Consellería de Educación e Ordenación Universitaria, exercerán as atribucións que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Educación e Ordenación Universitaria, para dictar cantas disposicións sexan necesarias para o desenvolvemento e execución do presente decreto e para adopta-las medidas precisas para a plena efectividade e executividade práctica da ampliación de servicios traspasados.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

