---
date: '1999-12-22'
id: 139CE
page: 14
number: 245
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 324/1999, do 16 de decembro, de asunción da ampliación de funcións e
  servicios da Administración do Estado, realizada polo Real decreto 1749/1999,
  do 19 de novembro, traspasados á Comunidade Autónoma de Galicia en materia de
  ensinanzas profesionais naútico-pesqueiras polos reais decretos 1283/1987, do
  2 de outubro, e 1378/1997, do 29 de agosto, e a súa asignación á Consellería
  de Pesca, Marisqueo e Acuicultura.
range: Decreto
url: 'https://www.xunta.gal/dog/Publicados/1999/19991222/Anuncio139CE_gl.html'
---
<p>Polos reais decretos 1283/1987, do 2 de outubro, e 1378/1997, do 29 de agosto, amplíanse as funcións e servicios traspasados pola Administración do Estado á Comunidade Autónoma de Galicia en materia de ensinanzas profesionais náutico-pesqueiras.</p>
<p>Parece, pois, conveniente asumir de forma expresa tales funcións e servicios, nos termos e condicións especificados no acordo da Comisión Mixta de Transferencias e asignárllelos ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública e logo da deliberación do Consello da Xunta de Galicia na súa reunión do día dezaseis de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Queda asumida a ampliación das funcións e servicios da Administración do Estado, realizada polo Real decreto 1749/1999, do 19 de novembro, traspasados á Comunidade Autónoma de Galicia polos reais decretos 1283/1987, do 2 de outubro, e 1378/1997, do 29 de agosto, en materia de ensi</p>
<p>nanzas profesionais náutico-pesqueiras, nos termos e condicións especificados no acordo da Comisión Mixta de Transferencias publicado como anexo ós ditos reais decretos.</p>
<p>Artigo 2º</p>
<p>Asígnaselle á Consellería de Pesca, Marisqueo e Acuicultura a ampliación das funcións e servicios asumidos de conformidade co artigo anterior.</p>
<p>Os órganos da Consellería de Pesca, Marisqueo e Acuicultura exercerán as actuacións que lles correspondan conforme as normas que regulen a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Pesca, Marisqueo e Acuicultura para dictar cantas disposicións sexan necesarias para o desenvolvemento e execución do previsto neste decreto e para adopta-las medidas precisas para a plena efectividade e executividade práctica da ampliación das funcións e servicios traspasados.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

