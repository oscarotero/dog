---
date: '1999-12-22'
id: 139F2
page: 14
number: 245
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de novembro de 1999, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da acta asinada pola comisión negociadora do convenio colectivo do
  persoal laboral do Concello de Mugardos para a modificación do convenio
  colectivo.
range: Resolución
url: 'https://www.xunta.gal/dog/Publicados/1999/19991222/Anuncio139F2_gl.html'
---
<p>Visto o texto da acta asinada o día 20 de setembro de 1999 pola comisión negociadora do convenio colectivo do persoal laboral do Concello de Mugardos, integrada polos representantes do concello e do delegado de persoal e aprobado polo Pleno do Concello realizado o día 24 de setembro de 1999, mediante o que se acorda a modificación do convenio colectivo (código convenio 1503262) e a posterior rectificación da táboa salarial para a corrección de erros acordada pola acta da comisión negociadora do día 25 de outubro de 1999 e aprobada polo Pleno do día 29 de outubro de 1999, e de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de </p>
<p>Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente</p>
<p>nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 11 de novembro de 1999.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta da sesión realizada pola comisión negociadora do convenio colectivo do persoal laboral do Concello de Mugardos (A Coruña) para o ano 1999, o día 20 de setembro de 1999, ás 16.30 horas</p>
<p>Reunidos no salón de sesións da casa do Concello de Mugardos, ás 16.30 horas do día 20 de setembro de 1999, dunha parte, os representantes do concello: Xosé Fernández Barcia, Manuel Fariña Doval, Juan Toimil Iglesias, Encarna Sánchez Roel e Pilar Díaz Otero.</p>
<p>Doutra parte, os delegados do persoal: Juan A. Fernández Coira e Mª Carmen Fariña Saavedra.</p>
<p>Acordan modifica-lo convenio colectivo actualmente vixente, publicado no BOP nº 31, do 7 de febreiro de 1997, nos termos seguintes:</p>
<p>Dar nova redacción ós artigos 1.1º, 6.1.1º e 7.2.4º e disposición xeral terceira, que quedarán redactados do modo seguinte:</p>
<p>Artigo 1.1º.-Ámbito de aplicación persoal.</p>
<p>Este convenio será de aplicación a todo o persoal laboral, fixo ou interino, que ocupe praza no cadro de persoal do Concello de Mugardos.</p>
<p>Quedan excluídos do ámbito de aplicación deste convenio:</p>
<p>a) O persoal que sexa contratado para execución de plans de fomento do emprego, formación de parados/as, programas de servicios sociais ou similares,</p>
<p>en desenvolvemento de convenio ou con cargo a subvencións nas que interveña outra entidade, xa sexa da Administración central, autonómica, local ou institucional.</p>
<p>b) O persoal que realice traballos de colaboración social.</p>
<p>Artigo 6.1.1º.-Condicións xerais.</p>
<p>O concello consignará, para o ano 1999, 500.000 ptas. para sufraga-los gastos dos seus traballadores, e beneficiarios destes, destinados a axudas de carácter social.</p>
<p>Artigo 7.2.4º.-Provisión de postos de traballo.</p>
<p>Crearanse dúas prazas de peón de servicios múltiples e cubriranse as vacacións do persoal mediante substitucións.</p>
<p>Disposición xeral</p>
<p>Terceira.-No caso de despedimento improcedente, o traballador poderá optar entre incorporarse ó seu posto de traballo ou ser indemnizado polo concello.</p>
<p>Esta disposición só lles será aplicable a traballadores que, trala superación do correspondente proceso selectivo, ocupen posto de traballo de carácter fixo.</p>
<p>Modifícase a táboa salarial segundo figura no anexo I.</p>
<p>E sendo as 17.15 horas do día sinalado ó principio, levántase a sesión, estendéndose esta acta, que asinan os membros da comisión negociadora do convenio colectivo.</p>
<p>Mugardos, 25 de outubro de 1999.</p>
<p>Polo concello:</p>
<p>Xosé Fernández Barcia</p>
<p>Juan Toimil Iglesias</p>
<p>Pilar Díaz Otero</p>
<p>Manuel Fariña Doval</p>
<p>Encarna Sánchez Roel</p>
<p>Polos traballadores:</p>
<p>Juan Fernández Coira</p>
<p>Mª del Carmen Fariña Saavedra</p>
<p>ANEXO I</p>
<p>Táboa salarial do persoal laboral do Concello de Mugardos para o ano 1999</p>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Nivel</td><td>C. destino</td><td>C. específico</td><td>C. Product.</td><td>Salario mes</td><td>Extra vacacións</td><td>Total ano</td><td>Nº postos</td></tr>
<tr><td></td></tr>
</tbody></table>
<table><tbody><tr><td>Limpador a tempo parcial 4 horas</td><td>40.100</td><td></td><td>23.471</td><td>19.178</td><td>1.676</td><td>84.425</td><td>82.749</td><td>1.176.922</td><td>2</td></tr>
<tr><td></td></tr>
<tr><td>Limpador a tempo parcial 6 horas</td><td>60.150</td><td></td><td>35.206</td><td>28.765</td><td>2.513</td><td>126.634</td><td>124.121</td><td>1.765.337</td><td>3</td></tr>
<tr><td></td></tr>
<tr><td>Limpador a tempo completo</td><td>74.630</td><td>14</td><td>43.682</td><td>35.691</td><td>3.118</td><td>157.121</td><td>154.003</td><td>2.190.340</td><td>1</td></tr>
<tr><td></td></tr>
<tr><td>Conserxe escolas municipais</td><td>74.630</td><td>14</td><td>43.682</td><td>35.691</td><td>3.118</td><td>157.121</td><td>154.003</td><td>2.190.340</td><td>2</td></tr>
<tr><td></td></tr>
<tr><td>Conserxe-limpador pavillón</td><td>74.630</td><td>14</td><td>43.682</td><td>35.691</td><td>23.906</td><td>177.909</td><td>154.003</td><td>2.419.008</td><td>1</td></tr>
<tr><td></td></tr>
<tr><td>Peón de reparacións</td><td>74.630</td><td>14</td><td>43.682</td><td>35.691</td><td>3.118</td><td>157.121</td><td>154.003</td><td>2.190.340</td><td>1</td></tr>
<tr><td></td></tr>
<tr><td>Peón servicio recollida lixo</td><td>74.630</td><td>14</td><td>43.682</td><td>35.691</td><td>44.693</td><td>198.696</td><td>154.003</td><td>2.647.665</td><td>2</td></tr>
<tr><td></td></tr>
<tr><td>Oficial de 2ª de limpeza e reparacións</td><td>81.749</td><td>16</td><td>50.115</td><td>39.285</td><td>3.118</td><td>174.267</td><td>171.149</td><td>2.430.384</td><td>2</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Nivel</td><td>C. destino</td><td>C. específico</td><td>C. Product.</td><td>Salario mes</td><td>Extra vacacións</td><td>Total ano</td><td>Nº postos</td></tr>
<tr><td></td></tr>
</tbody></table>
<table><tbody><tr><td>Oficial de 2ª recollida lixo</td><td>81.749</td><td>16</td><td>50.115</td><td>39.285</td><td>44.693</td><td>215.842</td><td>171.149</td><td>2.887.709</td><td>1</td></tr>
<tr><td></td></tr>
<tr><td>Oficial de 2ª encargado de augas</td><td>81.749</td><td>16</td><td>50.115</td><td>39.285</td><td>23.906</td><td>195.055</td><td>171.149</td><td>2.659.052</td><td>1</td></tr>
<tr><td></td></tr>
<tr><td>Oficial de 1ª servicios múltiples</td><td>81.749</td><td>18</td><td>56.545</td><td>37.946</td><td>3.118</td><td>179.358</td><td>176.240</td><td>2.501.658</td><td>1</td></tr>
<tr><td></td></tr>
<tr><td>Auxiliar biblioteca e O.I.X.</td><td>81.749</td><td>18</td><td>56.545</td><td>37.946</td><td>13.512</td><td>189.752</td><td>176.240</td><td>2.615.992</td><td>1</td></tr>
<tr><td></td></tr>
<tr><td>Aparelladora</td><td>134.120</td><td>20</td><td>62.980</td><td>83.345</td><td>3.118</td><td>283.563</td><td>280.445</td><td>3.960.528</td><td>1</td></tr>
<tr><td></td></tr>
<tr><td>Asistente social</td><td>134.120</td><td>20</td><td>62.980</td><td>54.054</td><td>17.671</td><td>268.825</td><td>251.154</td><td>3.710.537</td><td>1</td></tr>
<tr><td></td></tr></tbody></table>

