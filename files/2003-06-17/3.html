---
date: '2003-06-17'
id: 13A82
page: 7
number: 116
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de maio de 2003 pola que se autoriza a posta en funcionamento do
  Conservatorio Profesional de Danza de Lugo.
range: Orde
url: 'https://www.xunta.gal/dog/Publicados/2003/20030617/Anuncio13A82_gl.html'
---
<p>Coa finalidade de ir implantando progresivamente as ensinanzas de danza e satisface-la crecente demanda creouse o Conservatorio Profesional de Danza de Lugo por Decreto 103/2001, do 3 de maio (Diario Oficial de Galicia do 18 de maio).</p>
<p>En consecuencia, esta consellería, de conformidade co establecido no artigo 1 do Decreto 213/1998, do 10 de xullo (Diario Oficial de Galicia do 23 de xullo), en aplicación do disposto no artigo 2 do decreto de creación e por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autoriza-la posta en funcionamento do Conservatorio profesional de danza de Lugo, segundo os datos que figuran no anexo á presente orde.</p>
<p>Segundo.-Este centro impartirá as ensinanzas dos graos elemental e medio de danza previstas no arti</p>
<p>go 39.1º da Lei orgánica 1/1990, do 3 de outubro, de ordenación xeral do sistema educativo (Boletín Oficial del Estado do 4 de outubro).</p>
<p>Terceiro.-Autorízase ás direccións xerais de Centros e Ordenación Educativa, de Formación Profesional e Ensinanzas Especiais e de Persoal para adopta-las medidas necesarias para a execución do disposto nesta orde.</p>
<p>Santiago de Compostela, 23 de maio de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: rúa Músico Xosé Castiñeira, s/n.</p>
<p>Denominación xenérica: Conservatorio Profesional de Danza.</p>
<p>Denominación específica: de Lugo.</p>
<p>Código do centro: 27020707.</p>
<p>Ensinanzas autorizadas: grao elemental e grao medio de danza.</p>

