---
date: '2003-06-17'
id: 13B46
page: 7
number: 116
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 9 de maio de 2003, da Delegación Provincial de Pontevedra, pola que
  se fai pública a Resolución do 3 de abril de 2003 de revogación das axudas
  pola contratación indefinida con orixe en plans empresariais de incremento da
  estabilidade laboral do expediente administrativo FM343G 2001/493-5.
range: Cédula
url: 'https://www.xunta.gal/dog/Publicados/2003/20030617/Anuncio13B46_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de revogación das axudas á contratación indefinida con orixe en plans empresariais de incremento da estabilidade laboral do expediente administrativo, consonte o establecido na Orde do 27-4-2001 (DOG nº 92, do 14 de maio), publícase:</p>
<p>1º Expediente de procedemento: FM 343G 2001/493-5.</p>
<p>Orde da convocatoria: 27 de abril de 2001 (DOG nº 92, do 14 de maio).</p>
<p>Interesado: Aluminios Estévez, S.L.</p>
<p>Enderezo: Asesoría Viñas Brea, S.L. Avda. Fernández de la Mora, 1, 1º 36860 Ponteareas (Pontevedra).</p>
<p>Asunto: resolución por delegación do delegado provincial da Consellería de Asuntos Sociais, Emprego e Relacións Laborais de data 3-4-2003, ó abeiro da Orde do 27-4-2001.</p>
<p>Resolución:</p>
<p>«Examinada o plan empresarial de incremento da estabilidade laboral, presentado por Rosa María González Rodríguez, en nome en representación de Aluminios Estévez, S.L. (no seu propio nome) e tendo en conta os seguintes:</p>
<p>Antecedentes.</p>
<p>Primeiro.-O plan foi presentado o 18-7-2001 e estimada na Resolución do 29-7-2002, pola que se concedeu ó interesado unha axuda por un importe total de 4.808,10 A pola contratación indefinida de 1 traballador.</p>
<p>Segundo.-O pagamento da subvención concedida condicionouse á presentación da documentación e</p>
<p>ó cumprimento das obrigas establecidas na orde de convocatoria.</p>
<p>Terceiro.-O beneficiario non achegou de forma correcta e no prazo indicado a seguinte documentación:</p>
<p>a) Documentación relativa ós traballadores contratados:</p>
<p>-No caso de contratacións iniciais, documentos acreditativos dos períodos de inscrición como demandantes de emprego do traballador Lauro Lorenzo Iglesias.</p>
<p>b) Documentación relativa á empresa:</p>
<p>-Documentación acreditativa de que se encontran ó día nas súas obrigas tributarias estatais e autonómicas e coa Seguridade Social, e de que non teñen pendente ningunha débeda por ningún concepto coa Administración pública da Comunidade Autónoma.</p>
<p>-Declaración complementaria do establecido no artigo 9.4º da orde de convocatoria, do conxunto das axudas solicitadas, tanto as aprobadas ou concedidas como as pendentes de resolución para o mesmo proxecto das distintas administracións públicas competentes ou outros entes públicos ou, de se-lo caso, que non solicitou nin percibiu outras axudas e subvencións.</p>
<p>-Alta no imposto de actividades económicas.</p>
<p>-Declaración da condición de PEME.</p>
<p>Cuarto.-Na tramitación do presente expediente observáronse tódolos requisitos e prescricións legais.</p>
<p>Fundamentos.</p>
<p>Primeiro.-A competencia para coñecer e resolve-la solicitude corresponde, por delegación da conselleira de Asuntos Sociais, Emprego e Relacións Laborais, a esta delegación provincial, de acordo co artigo 7 da Orde do 27 de abril de 2001 (DOG do 14 de abril) pola que se establecen as bases reguladoras e a convocatoria para o ano 2001 do programa de incentivos á contratación indefinida con orixe en plans empresariais de incremento da estabilidade laboral, en relación co Decreto 23/2003, do 20 de xaneiro (DOG do 21 de xaneiro), polo que se fixa a estructura orgánica dos departamentos da Xunta de Galicia.</p>
<p>Segundo.-O artigo 17 da orde reguladora determina a revogación das axudas concedidas nos casos e nos termos previstos no artigo 78 do texto refundido da Lei de réxime financeiro e orzamentario de Galicia, e no Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia.</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>RESOLVE:</p>
<p>Revoga-la resolución da delegación provincial da Consellería de Familia, Promoción do Emprego,</p>
<p>Muller e Xuventude de data 29-7-2002, pola que se concedeu ó interesado unha axuda pola contratación indefinida de 1 traballador, por un importe total de 4.808,10 euros.</p>
<p>Notifíquese esta resolución ós interesados, facéndolles saber que pon fin a vía administrativa e que contra ela cabe formular recurso contencioso-administrativo, no prazo de dous meses contados desde o día seguinte ó da notificación da presente resolución, ante a Sala de Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, poderá interpoñerse recurso de reposición, no prazo dun mes contado desde o día seguinte ó da notificación desta resolución, ante esta delegación provincial todo iso de conformidade co establecido na Lei 29/1998, do 13 de xullo, reguladora da xurisdicción contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 3 de abril de 2003. P.D. O delegado provincial. Asdo.: Joaquín Macías Sánchez».</p>
<p>Os correspondentes expedientes constan no Servicio de Promoción do Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 9 de maio de 2003.</p>
<p>Joaquín Macías Sánchez</p>
<p>Delegado provincial de Pontevedra</p>

