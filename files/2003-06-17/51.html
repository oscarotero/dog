---
date: '2003-06-17'
id: 13B4E
page: 7
number: 116
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Cédula do 9 de maio de 2003, da Delegación Provincial de Pontevedra, pola que
  se fai pública a Resolución do 25 de marzo de 2003 de revogación das axudas
  pola contratación indefinida do expediente administrativo FM343B 2001/1148-5.
range: Cédula
url: 'https://www.xunta.gal/dog/Publicados/2003/20030617/Anuncio13B4E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de revogación das axudas á contratación indefinida do expediente administrativo, consonte o establecido na Orde do 10-5-2001 (DOG nº 97, do 22 de maio), publícase:</p>
<p>1º Expediente de procedemento: FM 343B 2001/1148-5</p>
<p>Orde da convocatoria: 10 de maio de 2001 (DOG nº 97, do 22 de maio).</p>
<p>Interesado: Aislamientos y Carrocerías, S.L.</p>
<p>Enderezo: Pontevedra, 6 2ºC 36201 Vigo (Pontevedra).</p>
<p>Asunto: resolución por delegación do delegado provincial da Consellería de Asuntos Sociais, Emprego e Relacións Laborais de data 25-3-2003, ó abeiro da Orde do 10-5-2001.</p>
<p>Resolución:</p>
<p>«Examinada a solicitude de axudas pola contratación indefinida de traballadores, presentada por José Antonio Dias Silva, en nome en representación de Aislamientos y Carrocerías, S.L. (no seu propio nome) e tendo en conta os seguintes:</p>
<p>Antecedentes.</p>
<p>Primeiro.-A solicitude foi presentada o 28-9-2001 e estimada na Resolución do 30-5-2002, pola que se concedeu ó interesado unha axuda por un importe total de 2.404,05 A pola contratación indefinida de 1 traballador.</p>
<p>Segundo.-O pagamento da subvención concedida condicionouse á presentación da documentación e ó cumprimento das obrigas establecidas na orde de convocatoria.</p>
<p>Terceiro.-O beneficiario non achegou de forma correcta e no prazo indicado a seguinte documentación:</p>
<p>-Certificados de atoparse o día nos pagamentos á Seguridade Social.</p>
<p>-Certificados de atoparse o día na Axencia Estatal Tributaria.</p>
<p>-Certificado de non ter contraídas débedas coa Administración pública da Comunidade Autónoma.</p>
<p>-Documentación acreditativa das baixas producidas polas causas previstas na base 9ª do anexo B da orde reguladora.</p>
<p>-Declaración expresa, á data actual, comprensiva de tódalas axudas e subvención solicitadas ou concedidas para este mesmo proxecto, ou, de se-lo caso, de que non solicitou ou percibiu ningunha axuda e subvención das distintas administracións públicas.</p>
<p>-Alta no imposto de actividades económicas; no seu defecto, declaración por parte do representante legal da data de inicio da actividade.</p>
<p>-TC1 e 2, dos meses seguintes: marzo/2002, abril/2001, setembro/2001 e decembro/2000 (as empresas dadas de alta con posterioridade a esas datas presentarán os TC que correspondan e a inscrición da empresa na Seguridade Social, modelo TA-6).</p>
<p>-Declaración da condición de Peme.</p>
<p>Cuarto.-Na tramitación do presente expediente observáronse tódolos requisitos e prescricións legais.</p>
<p>Fundamentos.</p>
<p>Primeiro.-A competencia para coñecer e resolve-la solicitude corresponde, por delegación da conselleira de Asuntos Sociais, Emprego e Relacións Laborais, a esta delegación provincial, de acordo co artigo 3 da Orde do 10 de maio de 2001 (DOG do 22 de maio) pola que se establecen as bases reguladoras e a convocatoria para o ano 2001 do programa da contratación e da estabilidade no emprego para o ano 2001, en relación co Decreto 23/2003, do 20 de xaneiro (DOG do 21 de xaneiro), polo que se fixa a estructura orgánica dos departamentos da Xunta de Galicia.</p>
<p>Segundo.-O artigo 11 da orde reguladora determina a revogación das axudas concedidas nos casos e nos termos previstos no artigo 78 do texto refundido da Lei de réxime financeiro e orzamentario de Galicia, e no Decreto 287/2000 do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia.</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>RESOLVE:</p>
<p>Revoga-la resolución desta delegación provincial do 30-5-2002, pola que se concedeu ó interesado unha axuda por un importe total de 2.404,05 euros pola contratación indefinida de 1 traballador.</p>
<p>Notifíquese esta resolución ós interesados, facéndolles saber que pon fin a vía administrativa e que contra a mesma cabe formular recurso contencioso-administrativo, no prazo de dous meses contados desde o día seguinte ó da notificación da presente resolución, ante a Sala de Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, poderá interpoñerse recurso de reposición, no prazo dun mes a contar desde o día seguinte ó da notificación desta resolución, ante esta delegación provincial, todo iso de conformidade co establecido na Lei 29/1998, do 13 de xullo, reguladora</p>
<p>da xurisdicción contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 25 de marzo de 2003. P.D. O delegado provincial. Asdo.: Joaquín Macías Sánchez».</p>
<p>Os correspondentes expedientes constan no Servicio de Promoción do Emprego da Delegación Provincial da Consellería de Asuntos Sociais, Emprego e Relacións Laborais en Vigo.</p>
<p>Vigo, 9 de maio de 2003.</p>
<p>Joaquín Macías Sánchez</p>
<p>Delegado Provincial de Pontevedra</p>

