---
date: '1995-08-11'
id: 352A
page: 6
number: 154
agency: UNIVERSIDADE DE SANTIAGO DE COMPOSTELA
section: VI. ANUNCIOS
title: >-
  Resolución do 14 de xullo de 1995 pola que se anuncia concurso público,
  procedemento aberto, para a contratación de equipos informáticos, para a
  biblioteca universitaria da Universidade de Santiago de Compostela.
range: Resolución
url: 'https://www.xunta.gal/dog/Publicados/1995/19950811/Anuncio352A_gl.html'
---
<p>1. Nome: Universidade de Santiago de Compostela. Dirección: Rúa Nova, 6, Santiago de Compostela (A Coruña, España), fax (981) 57 13 10.</p>
<p>2. Modalidade de adxudicación: concurso público, procedemento aberto.</p>
<p>3. Lugar da entrega da subministración: campus universitario de Santiago de Compostela.</p>
<p>4. Obxecto do contrato: equipos informáticos para a biblioteca universitaria da Universidade de Santiago de Compostela (expediente 045/1995).</p>
<p>Os licitadores poderán concorrer a un, a varios ou á totalidade dos lotes nos que se divide o obxecto do contrato.</p>
<p>5. Prazo máximo de entrega: é o recollido no prego de prescricións técnicas.</p>
<p>6. Os documentos para o concurso poden solicitarse na Sección de Xestión e Contratación da Universidade de Santiago de Compostela, Rúa Nova, 6, 15705 Santiago de Compostela (A Coruña, España).</p>
<p>Data límite para solicita-los documentos: 31 de agosto de 1995.</p>
<p>7. A data límite para a recepción das ofertas, 4 de setembro de 1995.</p>
<p>Dirección á que deben remitirse os documentos: Universidade de Santiago de Compostela, rexistro xeral, Pazo de San Xerome, Praza do Obradoiro, s/n, 15705 Santiago de Compostela (A Coruña, España)</p>
<p>ou Polígono de Fingoi, s/n, (Facultade de Veterinaria) 27002 Lugo (España).</p>
<p>As ofertas deben redactarse en español ou galego.</p>
<p>8. As ofertas abriranse en sesión pública.</p>
<p>A apertura de ofertas terá lugar ás 13 horas, na sala de xuntas da Casa da Balconada, Rúa Nova, 6, Santiago de Compostela, (A Coruña, España), o día 7 de setembro de 1995.</p>
<p>9. Importe de licitación da totalidade dos lotes: trinta e tres millóns de pesetas (33.000.000 de ptas.) IVE e demais gastos incluídos.</p>
<p>10. Garantías.</p>
<p>-Garantía provisoria: 2% do importe de licitación correspondente ó lote/s a que se concorra.</p>
<p>-Garantía definitiva: 4% do importe de licitación correspondente ó lote/s dos que resulte adxudicatario.</p>
<p>11. Modalidades esenciais de financiamento e pagamento: as previstas na lexislación de contratos das administracións públicas, e no Regulamento de contratación da Universidade de Santiago de Compostela e no prego de cláusulas administrativas particulares.</p>
<p>12. As agrupacións deberán reuni-los requisitos previstos no artigo 24 da Lei 13/1995, do 18 de maio, de contratos das administracións públicas (BOE do 19 de maio de 1995).</p>
<p>13. A capacidade de obrar acreditarase de acordo co disposto no prego de cláusulas administrativas particulares.</p>
<p>14. A solvencia económica e financeira acreditarase por:</p>
<p>-Informe das institucións financeiras ou, se é o caso, xustificante da existencia dun seguro de indemnizacións por riscos profesionais.</p>
<p>-Se se trata de sociedades, presentación de balances, no suposto de que a publicación destes sexa obrigatoria nos estados onde aquelas se encontran establecidas.</p>
<p>-Declaración relativa á cifra de negocios global e das obras, subministracións, servicios ou traballos realizados pola empresa no curso dos tres últimos servicios.</p>
<p>Se por razóns que se deben xustificar, un empresario non pode facilita-las referencias solicitadas, poderá acredita-la súa solvencia económica e financeira por calquera outra documentación considerada como suficiente pola Universidade de Santiago de Compostela.</p>
<p>No suposto de persoas xurídicas dominantes dun grupo de sociedades, poderase ter en conta as sociedades pertencentes ó grupo, para os efectos de acreditación da solvencia económica, financeira, e técnica ou profesional, ou da correspondente clasificación, se é o caso, da persoa xurídica dominante, sempre cando esta acredite que ten efectivamente á súa disposición os medios das ditas sociedades necesarios para a execución dos contratos.</p>
<p>15. A solvencia técnica acreditarase por:</p>
<p>-Relación das principais subministracións efectuadas durante os tres últimos anos, indicándose o seu</p>
<p>importe, datas e destino público ou privado, á que se incorporarán os correspondentes certificados sobre estas.</p>
<p>-Descrición do equipo técnico, medidas empregadas polo subministrador, para asegura-la calidade e os medios de estudio e investigación da empresa.</p>
<p>-Indicación dos técnicos ou das unidades técnicas, integradas ou non na empresa, participantes no contrato, especialmente daqueles encargados do control de calidade.</p>
<p>-Mostras, descricións e fotografías dos productos para subministrar.</p>
<p>-Certificacións establecidas polos institutos ou servicios oficiais ou homologados, encargados do control de calidade e que acrediten a conformidade de artigos ben identificados coa referencia e certas especificacións ou normas.</p>
<p>-Control efectuado pola Administración ou, no seu nome, por un organismo oficial competente do Estado no cal o empresario está establecido, sempre que medie acordo do dito organismo, cando os productos para subministrar sexan complexos ou a título excepcional deban responder a un fin particular, este control versará sobre as capacidades de producción e, se fose necesario, de estudio e investigación do empresario, así como sobre as medidas empregadas por este último para controla-la calidade.</p>
<p>16. Para a adxudicación do contrato seguiranse os criterios previstos nos pregos de prescricións técnicas e de cláusulas administrativas particulares.</p>
<p>17. Data de envío do anuncio ó Diario Oficial das Comunidades Europeas: 14 de xullo de 1995.</p>
<p>Santiago de Compostela, 14 de xullo de 1995.</p>
<p>P.D. (14-2-1995)</p>
<p>Manuel Castro Cotón</p>
<p>Vicerrector de Asuntos Económicos</p>
<p>4536</p>

