---
date: '1997-11-07'
id: C2A2
page: 10
number: 216
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de outubro de 1997 pola que se autoriza o cambio de titularidade do
  centro privado concertado Nebrija da Coruña.
range: Orde
url: 'https://www.xunta.gal/dog/Publicados/1997/19971107/AnuncioC2A2_gl.html'
---
<p>Examinado o expediente incoado pola titularidade do centro privado concertado Nebrija da Coruña, polo que se solicita o cambio de titularidade do devandito centro.</p>
<p>Resultando que mediante escritura pública notarial outorgada ante o notario do Ilustre Colexio da Coruña, Fernando Alba Puente, María Elena Fernández Vázquez cede a súa titularidade, para tódolos efectos, a María de la Concepción Fernández Vázquez.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que se uniron a este os documentos esixidos e que sobre a petición foi emitido informe pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro, (BOE do 27); Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que se cumpriron neste expediente tódolos requisitos esixidos pola normativa vixente nesta materia. Esta consellería,</p>
<p>DISPÓN:</p>
<p>Autoriza-lo cambio de titularidade do centro privado Nebrija da Coruña a favor de María de la Concepción Fernández Vázquez, con tódolos dereitos e obrigas contraídos pola cesionista María Elena Fernández Vázquez, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 7 de outubro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>7134</p>

