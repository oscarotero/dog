---
date: '2003-02-27'
id: 797A
page: 2
number: 41
agency: CONCELLO DE TOÉN
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030227/Anuncio797A_gl.html'
---
<p>Por Decreto da alcaldía, do 19 de febreiro de 2003, préstase aprobación ó prego de cláusulas adminis</p>
<p>trativas que rexerán o procedemento para a contratación das obras que se indican, o cal se expón ó público polo prazo de oito días hábiles, contados a partir do seguinte ó da publicación deste anuncio no BOP e no DOG, computándose para efectos de prazos a última publicación de ambas, para que poidan presentar reclamacións quen se considere interesado.</p>
<p>Simultaneamente, anúnciase o concurso, aínda que a licitación se aprazará canto resulte necesario de presentarse reclamacións ó prego.</p>
<p>1. Entidade adxudicadora: Concello de Toén; r/ Ribadela, 1, 32930 Toén (Ourense).</p>
<p>2. Obxecto do contrato: obras de construcción de edificio para fogar de persoas maiores, fase I, de acordo co prego de cláusulas administrativas e proxecto técnico redactado polo arquitecto Sergio Mascareñas Nogueiras, e aprobado por Decreto da alcaldía con data do 19 de febreiro de 2003.</p>
<p>Prazo de execución: seis meses.</p>
<p>3. Tramitación: urxente.</p>
<p>Procedemento: aberto.</p>
<p>Forma: concurso.</p>
<p>4. Tipo de licitación: 83.504 euros, IVE e demais tributos incluídos.</p>
<p>5. Garantías.</p>
<p>Provisional: non se esixe.</p>
<p>Definitiva: 4% do tipo de licitación.</p>
<p>6. Obtención de información e documentación: na Secretaría do Concello de Toén; r/ Ribadela, 1, 32930 Toén (Ourense). Teléfono 988 26 10 74. Fax 988 26 12 72.</p>
<p>7. Requisitos xerais do contratista: sinalados no prego de condicións administrativas.</p>
<p>Clasificación: non se esixe.</p>
<p>8. Presentación de proposicións.</p>
<p>a) Prazo e lugar: no rexistro xeral do Concello de Toén, durante 13 días naturais contados desde o seguinte ó da publiación deste anuncio no último dos boletíns en que apareza (BOP ou DOG) das 9 ás 14 horas, de luns a venres. Encóntrase o proxecto técnico na Copisteria Copyplaza, S.L., sita na praza Maior de Ourense, nº 8, así como o prego de condicións que rexerán a contratación para efectos de obtención de copias.</p>
<p>b) Documentación que hai que presentar: proposición para tomar parte na licitación para a contratación das obras de execución de edificio para fogar de persoas maiores, fase I, polo procedemento aberto, mediante concurso, convocado polo Concello de Toén.</p>
<p>Constarán de dous sobres pechados A e B, que conterán a documentación sinalada na cláusula</p>
<p>XVIII do prego de condicións administrativas particulares, denominadas:</p>
<p>Sobre A): documentación acreditativa da personalidade e características do contratista e garantía depositada.</p>
<p>Sobre B): oferta económica e criterios diferentes ó do prezo.</p>
<p>9. Apertura de ofertas: ás trece horas do segundo día hábil seguinte ó da finalización do prazo de presentación de proposicións, considerándose para este caso inhábil o sábado.</p>
<p>10. Gastos de anuncios: por conta do adxudicatario.</p>
<p>Toén, 19 de febreiro de 2003.</p>
<p>O alcalde</p>
<p>Rubricado</p>

