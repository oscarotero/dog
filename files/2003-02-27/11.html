---
date: '2003-02-27'
id: 78B6
page: 2
number: 41
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 20 de febreiro de 2003 pola que se modifica a do 8 de xaneiro de 2003,
  pola que se establecen subvencións para investimento, mantemento e promoción
  de actividades destinadas á prestación de servicios sociais polas asociacións
  e outras entidades de iniciativa social.
range: Orde
url: 'https://www.xunta.gal/dog/Publicados/2003/20030227/Anuncio78B6_gl.html'
---
<p>A Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, establece no seu artigo 43 unha modificación do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, na súa regulación do prazo mínimo para</p>
<p>a presentación de solicitudes de axudas e subvencións públicas, ampliándoo de 20 días hábiles a 40 días hábiles.</p>
<p>Como a orde que se modifica foi tramitada con anterioridade á entrada en vigor da Lei 6/2002, do 27 de decembro, de orzamentos xerais da Comunidade Autónoma de Galicia para o ano 2003, ó se ter tramitado en réxime anticipado, require a súa adaptación ós anteriores mandatos legais.</p>
<p>Na súa virtude, en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Modifícase o artigo 7 da Orde do 8 de xaneiro de 2003 pola que se establecen subvencións para investimento, mantemento e promoción de actividades destinadas á prestación de servicios sociais polas asociacións e outras entidades de iniciativa social (DOG do 21 de xaneiro), que quedará redactado do seguinte xeito:</p>
<p>«O prazo de presentación de solicitudes será o comprendido entre o día 22 de xaneiro de 2003 e o 14 de marzo de 2003 ámbolos dous incluídos».</p>
<p>Santiago de Compostela, 20 de febreiro de 2003.</p>
<p>Mª José Cimadevila Cea</p>
<p>Conselleira de Asuntos Sociais, Emprego</p>
<p>e Relacións Laborais</p>

