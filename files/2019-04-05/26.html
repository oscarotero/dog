---
date: '2019-04-05'
id: G0532-280319-0002
page: 17533
number: 67
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2019, da Dirección Xeral de Ordenación do
  Territorio e Urbanismo, pola que se dá publicidade da parte dispositiva da
  sentenza número 582/2018, do 26 de novembro, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2019/20190405/AnuncioG0532-280319-0002_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 26 de novembro, pronunciou a sentenza número 582/2018, ditada no procedemento ordinario número 4352/2016, interposto por Luís García Rodríguez, sentenza que na súa parte dispositiva literalmente di: </p>
    <p>«Que debemos estimar e estimamos o recurso contencioso-administrativo interposto por Luís García Rodríguez contra a Orde do 28 de abril de 2016, da Consellería de Medio Ambiente e Ordenación do Territorio, pola que se aprobou definitivamente o Plan xeral de ordenación municipal de Porto do Son, e declarmos a nulidade parcial do planeamento, no que se refire á clasificación da parcela con referencia catastral 9500314MH9390S0001TI, cos seguintes pronunciamentos:</p>
    <p>1º Recoñecer a natureza do solo urbano consolidado ao dito predio descrito na demanda.</p>
    <p>2º Ordenar que se axuste á delimitación do sector de solo urbanizable de uso residencial SU-R-06 “XIO 1”, excluíndo del a dita parcela descrita na demanda. </p>
    <p>Todo iso coa imposición das custas procesuais ás partes demandada e codemandada, co límite total de 1.500 euros por todos os conceptos, cifra que se distribuirá por partes iguais entre ambas as partes».</p>
    <p>A citada sentenza foi declarada firme.</p>
    <p>Santiago de Compostela, 28 de marzo de 2019</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

