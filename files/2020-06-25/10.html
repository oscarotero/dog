---
date: '2020-06-25'
id: O3C2-170620-0001
page: 25271
number: 124
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 17 de xuño de 2020 pola que se convoca un curso básico de
  auxiliares de policía local (tres edicións).
range: Resolución
url: >-
  https://www.xunta.gal/dog/Publicados/2020/20200625/AnuncioO3C2-170620-0001_gl.html
---
<p>Dentro das actividades programadas para o ano 2020 no plan de formación aprobado polo seu Consello Reitor, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso básico de auxiliares de policía local, conforme as seguintes bases:</p>
    <p>1. Datos da actividade.</p>
    <p>Denominación: básico de auxiliares de policía local.</p>
    <p>Tipo: curso.</p>
    <p>Horas lectivas: 30.</p>
    <p>Modalidade: presencial.</p>
    <p>Obxectivos:</p>
    <p>Dotar os auxiliares de policía local dunha formación teórico-práctica que os capacite para o posterior desempeño da súa función como auxiliares temporais dos corpos de policía local.</p>
    <p>Contido:</p>
    <p>– Intervención policial.</p>
    <p>– Tráfico e seguridade viaria.</p>
    <p>– Policía administrativa.</p>
    <p>– Primeiros auxilios.</p>
    <p>– Aplicacións policiais básicas do dereito penal e procesual-penal.</p>
    <p>– Relacións co cidadán.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal seleccionado e proposto polos concellos, que puidese prestar servizo como auxiliar de policía local de forma temporal, de acordo co previsto nos artigos 47 a 48 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais. </p>
    <p>Persoal seleccionado dentro do proceso selectivo unitario que desenvolve a Agasp dentro dos convenios asinados cos concellos.</p>
    <p>Para estes efectos, como se recolle no artigo 48.2 do citado decreto, non terán a obrigación de facer o curso as persoas que o superasen nos últimos 4 anos, é dicir, a partir do ano 2017.</p>
    <p>Prazas ofertadas:</p>
    <p>Sen límite.</p>
    <p>3. Solicitudes de participación.</p>
    <p>Prazo de inscrición e presentación:</p>
    <p>O prazo de inscrición e presentación de solicitudes de participación comezará o día seguinte ao da publicación desta resolución no DOG.</p>
    <p>Os concellos que se atopen nesta situación deberán remitir un escrito asinado polo/a alcalde/esa á Academia Galega de Seguridade Pública (avda. da Cultura, s/n, 36680 A Estrada (fax: 886 20 61 22), no que figure a lista de persoas seleccionadas segundo o artigo 47 do Decreto 243/2008, para efectuar a correspondente reserva de praza para a realización do devandito curso.</p>
    <p>De xeito automático, as persoas que superen o proceso selectivo unitario convocado a través da Orde do 25 de maio de 2020 (DOG núm. 103, do 29 de maio), e non teñan realizado este curso nos últimos anos, serán convocadas á súa realización.</p>
    <p>4. Desenvolvemento da actividade.</p>
    <p>Este curso desenvolverase en varias edicións, e na páxina web da Agasp iranse publicando as persoas admitidas a cada edición programada.</p>
    <p>1ª edición: 3, 4 e 5 de xullo de 2020.</p>
    <p>2ª edición: 6, 7 e 8 de xullo de 2020.</p>
    <p>3ª edición: 14, 15 e 16 de xullo de 2020.</p>
    <p>Lugar: Academia Galega de Seguridade Pública.</p>
    <p>Horario lectivo: das 9.30 ás 14.30 e das 15.30 ás 20.30 horas.</p>
    <p>Certificado de superación do curso:</p>
    <p>Ao remate da actividade entregaráselle un certificado de asistencia a aquelas persoas que acrediten a súa participación continuada nela, e superen as probas que se determinen no seu caso.</p>
    <p>5. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>O alumnado destes cursos acudirá á sede da Agasp, provisto de máscara, e atenderá en todo momento as indicacións hixiénico-sanitarias que se establezan, ningunha persoa acudirá con síntomas derivados do COVID-19 nos últimos 14 días, e entregarán unha declaración responsable sobre este aspecto.</p>
    <p>A Estrada, 17 de xuño de 2020</p>
    <footer><p>Santiago Villanueva Álvarez<br>Director xeral da Academia Galega de Seguridade Pública </p></footer>

