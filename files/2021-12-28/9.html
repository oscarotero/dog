---
date: '2021-12-28'
id: G0425-211221-0001
page: 64124
number: 248
agency: Consellería de Política Social
section: III. Outras disposicións.
title: >-
  RESOLUCIÓN do 21 de decembro de 2021 pola que se dá publicidade da Resolución
  do 21 de decembro de 2021 de modificación e prórroga da Resolución do 18 de
  decembro de 2020 pola que se lle encomenda ao Consorcio Galego de Servizos de
  Igualdade e Benestar a execución dun servizo de transporte aos centros
  públicos competencia da Consellería de Política Social.
range: Resolución
url: >-
  https://www.xunta.gal/dog/Publicados/2021/20211228/AnuncioG0425-211221-0001_gl.html
---
<p>Mediante Resolución con data do 21 de decembro de 2021 modifícase e prorrógase a Resolución do 18 de decembro de 2020 pola que se encomenda ao Consorcio Galego de Servizos de Igualdade e Benestar a execución dun servizo de transporte aos centros públicos competencia da Dirección Xeral de Maiores e Persoas con Discapacidade da Consellería de Política Social con vixencia ata o 31 de decembro de 2022.</p>
    <p>Coa finalidade dar cumprimento ao disposto no artigo 9.3 da Lei 16/2010, do 17 de decembro, de organización e funcionamento da Administración xeral do sector público autonómico de Galicia, publícase no <em>Diario Oficial de Galicia</em> o contido mínimo da dita resolución: </p>
    <p>– Actividade. Servizo consistente no traslado dos usuarios designados pola Consellería de Política Social aos seguintes centros públicos: Centro Ocupacional O Saiar, Centro de día de Alzhéimer de Volta do Castro, Centro de día As Gándaras, Centro de Atención a Persoas con Discapacidade de Redondela, Centro de Atención a Persoas con Discapacidade de Sarria e Centro de día de Burela, para o desenvolvemento das actividades propias dos centros. </p>
    <p>O servizo consistente na modalidade de carácter regular (dez desprazamentos por semana ida e volta, de luns a venres, que supoñen un total de 249 desprazamentos anuais) das persoas usuarias de servizos de atención diúrna aboarase en función do prezo por vehículo/día. </p>
    <p>O servizo de carácter puntual (dous desprazamentos por semana, ida e volta na fin de semana) das persoas usuarias de servizos residenciais aboarase en función do prezo por servizo/día.</p>
    <p>– Natureza e alcance da xestión encomendada. Esta encomenda ao Consorcio Galego de Servizos da Igualdade e Benestar ten natureza intersubxectiva. Consonte o previsto polos artigos 47 e 95 da Lei 16/2010, do 17 de decembro, de organización e funcionamento da Administración xeral e do sector público autonómico, e para os efectos previstos nos artigos 6.3 e 32 da Lei 9/2017, do 8 de novembro, de contratos do sector público pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, o Consorcio Galego de Servizos de Igualdade e Benestar ten a consideración de medio propio e servizo técnico da Consellería de Política Social.</p>
    <p>– Prazo de vixencia. A prórroga comeza o 1 de xaneiro de 2022 e rematará o 31 de decembro de 2021.</p>
    <p>– Finalización anticipada: esta encomenda resolverase anticipadamente nos seguintes casos:</p>
    <p>• Cumprimento do seu obxecto antes da data establecida para a súa finalización.</p>
    <p>• Imposibilidade de realización das actividades encomendadas.</p>
    <p>• Incumprimento dalgunha das obrigas ou actividades encomendadas ou dos prazos previstos.</p>
    <p>• Revogación por resolución motivada do órgano encomendante.</p>
    <p>• As demais previstas na lexislación vixente.</p>
    <p>Santiago de Compostela, 21 de decembro de 2021 </p>
    <footer><p>A conselleira de Política Social<br>P.D. (Orde do 3.3.2016; DOG nº 54, do 18 de marzo)<br>María Francisca Gómez Santos<br>Secretaria xeral técnica da Consellería de Política Social</p></footer>

