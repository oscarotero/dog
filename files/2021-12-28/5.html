---
date: '2021-12-28'
id: G0598-201221-0001
page: 64113
number: 248
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 17 de decembro de 2021, da Secretaría Xeral de Universidades,
  pola que se ordena a publicación do Acordo do Consello da Xunta de Galicia do
  16 de decembro de 2021 polo que se aproba o Plan galego de financiamento
  universitario 2022-2026.
range: Resolución
url: >-
  https://www.xunta.gal/dog/Publicados/2021/20211228/AnuncioG0598-201221-0001_gl.html
---
<p>En cumprimento do disposto no artigo 115 da Lei 6/2013, do 13 de xuño, do Sistema universitario de Galicia, o Consello da Xunta de Galicia, na súa reunión do 16 de decembro de 2021, adoptou o Acordo polo que se aproba o Plan galego de financiamento universitario 2022-2026.</p>
    <p>Para xeral coñecemento, procédese á publicación do referido acordo que figura como anexo a esta resolución.</p>
    <p>O texto do dito plan estará a dispor do público no seguinte enlace http://www.edu.xunta.es</p>
    <p>Santiago de Compostela, 17 de decembro de 2021</p>
    <footer><p>José Alberto Díez de Castro<br>Secretario xeral de Universidades</p></footer>
    <h2>ANEXO</h2>
    <p>«Autorizar a aprobación do Plan galego de financiamento universitario 2022-2026.</p>
    <p>O Plan contempla acadar nos cinco anos de vixencia os seguintes obxectivos:</p>
    <p>– Establecemento dun horizonte amplo de suficiencia e estabilidade financeira que permita á Xunta de Galicia e ás institucións públicas de ensino universitario na comunidade autónoma o desenvolvemento ordenado das súas políticas no período 2022-2026.</p>
    <p>– Definición de criterios de asignación de recursos explícitos, baseados no custo estándar da docencia e na obtención de resultados nos ámbitos fundamentais da actividade universitaria: docencia, investigación e transferencia.</p>
    <p>– Estimulación da adecuación da oferta ás demandas sociais, reorientando a oferta docente, potenciando a formación continua e a transferencia tecnolóxica e promovendo a mellora da calidade.</p>
    <p>Para facer posible alcanzar os obxectivos anteriormente definidos, o plan prevé as seguintes achegas:</p>
    <h3>Plan galego de financiamento universitaria 2022-2026</h3>
    <table>
     <tbody>
      <tr>
       <td>2022</td>
       <td>2023</td>
       <td>2024</td>
       <td>2025</td>
       <td>2026</td>
       <td>Total</td>
      </tr>
      <tr>
       <td>469,2</td>
       <td>480</td>
       <td>491,1</td>
       <td>502,6</td>
       <td>514,4</td>
       <td>2.457,4</td>
      </tr>
     </tbody>
    </table>
    <p>* Créditos de partidas orzamentarias directamente vinculadas ao PGFU 2022-2026 nos orzamentos da Xunta de Galicia (en millóns de euros).</p>
    <p>Este financiamento verase incrementado con achegas de partidas orzamentarias da Xunta de Galicia non vinculadas directamente ao plan (axudas, convenios, acordos…de distintas consellerías, organismos e entidades do sector público autonómico), así como fondos públicos procedentes de administracións locais, nacionais e europeas, cuxa estimación para o quinquenio de vixencia do PGFU é a seguinte:</p>
    <h3>Achegas públicas estimadas ao marxe do PXFU 2022-2026</h3>
    <table>
     <tbody>
      <tr>
       <td>2022</td>
       <td>2023</td>
       <td>2024</td>
       <td>2025</td>
       <td>2026</td>
       <td>Total</td>
      </tr>
      <tr>
       <td>126</td>
       <td>138</td>
       <td>145</td>
       <td>152</td>
       <td>159</td>
       <td>720</td>
      </tr>
     </tbody>
    </table>
    <p>Deste xeito, as previsións de financiamento público a percibir polo ensino universitario en Galicia no período 2022-2026 situarase nunha cifra global de 3.177,4 millóns de euros».</p>

