---
date: '2021-12-28'
id: G0597-211221-0003
page: 64269
number: 248
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 22 de decembro de 2021 pola que se amplía o prazo de realización
  do segundo exercicio do proceso selectivo extraordinario de consolidación para
  o ingreso na categoría 005 do grupo I, titulado/a superior veterinario/a, de
  persoal laboral fixo da Xunta de Galicia.
range: Resolución
url: >-
  https://www.xunta.gal/dog/Publicados/2021/20211228/AnuncioG0597-211221-0003_gl.html
---
<p>A Resolución do 10 de decembro de 2020 (DOG núm. 249, do 11 de decembro) pola que se convoca o proceso selectivo extraordinario de consolidación para o ingreso na categoría 005 do grupo I, titulado/a superior veterinario/a, de persoal laboral fixo da Xunta de Galicia, dispón na base II.1.1.2 que o prazo máximo para a realización do segundo exercicio será de 40 días hábiles contados desde a finalización do exercicio anterior.</p>
    <p>O primeiro exercicio da fase de oposición correspondente ao proceso selectivo que se cita foi realizado o día 30 de outubro de 2021.</p>
    <p>Diversas cuestións de carácter organizativo impiden o cumprimento do prazo ao que se fai referencia no parágrafo primeiro polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo extraordinario de consolidación para o ingreso na categoría 005 do grupo I, titulado/a superior veterinario/a, de persoal laboral fixo da Xunta de Galicia, en vinte días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 22 de decembro de 2021</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

