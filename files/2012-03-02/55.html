---
date: '2012-03-02'
id: L251-140212-12211
page: 7772
number: 44
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación do servizo de conservación e mantemento de contedores
  soterrados.
range: Anuncio
url: >-
  https://www.xunta.gal/dog/Publicados/2012/20120302/AnuncioL251-140212-12211_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación do servizo de conservación e mantemento de contedores soterrados, anúnciase a convocatoria para a súa contratación.</p>
    <p>1. Obxecto: a contratación do servizo de conservación e mantemento de contenedores soterrados.</p>
    <p>2. Duración do contrato e prezo de licitación: sinálase como orzamento máximo de licitación por ano (12 meses) 43.257,30 euros, sen incluír o imposto sobre o valor engadido, o IVE ascende a 3.460,58 euros e o orzamento máximo de licitación por ano (12 meses), co IVE é de 46.717,88 euros. O valor estimado do contrato (duración dun ano e tres posibles prórrogas dun ano cada unha) é de 173.029,20 euros, o IVE ascende a 13.842,32 euros e o valor estimado, co IVE é de 186.871,52 euros.</p>
    <p>3. Procedemento e tramitación: a adxudicación realizarase mediante tramitación ordinaria e procedemento aberto (con multiplicidade de criterios de valoración).</p>
    <p>4. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado que será das 9.00 ás 13.00 horas, dentro do prazo de vinte (20) días, contado desde o día seguinte ao da publicación do anuncio no <em>Boletín Oficial</em> da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do concello, www.sanxenxo.es. O cómputo de prazos comezará desde a derradeira publicación en calquera dos medios citados. Faise constar que se o prazo remata en festivo ou sábado se ampliará ao día seguinte hábil que non cadre en sábado. </p>
    <p>5. Criterios de adxudicación. Serán os seguintes:</p>
    <p>a) Calidade na prestación do servizo: ata cincuenta (50) puntos, conforme o especificado na cláusula 9.ª do prego respectivo.</p>
    <p>b) Prezo referenciado ao orzamento máximo de licitación por ano e co IVE (46.717,88 euros), ata cincuenta (50) puntos, segundo o disposto na cláusula 10.ª do prego respectivo.</p>
    <p>6. Mesa de contratación: constituirase de acordo o sinalado nas cláusulas 11.ª, 12.ª e 13.ª dos pregos respectivos.</p>
    <p>7. Clasificación: non se exixe.</p>
    <p>8. Garantías. Provisoria: non se precisa. Definitiva: 5% do prezo de adxudicación excluído o IVE.</p>
    <p>9. Entidade e información: Concello de Sanxenxo - Sección de Contratación. Teléfono: 986 72 00 75.</p>
    <p>10. Documentación: recollerase no Concello de Sanxenxo e a través da web:</p>
    <p>www.sanxenxo.es. Perfil de contratante. </p>
    <p>Sanxenxo, 13 de febreiro de 2012.</p>
    <footer><p>Catalina González Bea<br>Alcaldesa</p></footer>

