---
date: '2014-06-12'
id: G0165-280514-0007
page: 26803
number: 111
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 22 de maio de 2014, da Secretaría Xeral do Mar, polo que se lle
  notifica á Confederación de Empresarios de Hostalaría de Galicia (Cehosga) a
  convocatoria dunha reunión o día 17 de xuño de 2014, segundo o disposto no
  artigo 59.5 da Lei 30/1992, do 26 de novembro, de réxime xurídico das
  administracións públicas e do procedemento administrativo común, en relación
  co convenio de colaboración asinado o 20 de novembro de 2013.
range: Anuncio
url: >-
  https://www.xunta.gal/dog/Publicados/2014/20140612/AnuncioG0165-280514-0007_gl.html
---
<p>Con data do 20 de novembro de 2013 asinouse un convenio de colaboración entre a Consellería do Medio Rural e do Mar da Xunta de Galicia e a Confederación de Empresarios de Hostalería de Galicia (Cehosga) vixente ata o 30 de decembro de 2014.</p>
    <p>De conformidade coa cláusula quinta do citado convenio, a comisión do seguimento deberá reunirse por petición de calquera das partes, por ser o mecanismo de actuación conxunta para garantir a efectividade do convenio.</p>
    <p>Logo de que o secretario xeral do Mar tentase, dúas veces, a notificación da convocatoria dunha reunión en dúas datas consecutivas, a través do servizo de Correos, ao nome do presidente da Cehosga e no enderezo que figura no artigo 2 do capítulo I dos estatutos da Confederación de Empresarios de Hostalaría de Galicia, a notificación non se puido practicar a causa de destinatario descoñecido.</p>
    <p>Polo exposto, esta secretaría xeral, en cumprimento do disposto no artigo 59.5 da Lei 390/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícalle a Confederación de Empresarios de Hostalaría de Galicia (Cehosga):</p>
    <p>A convocatoria dunha reunión o 17 de xuño de 2014, ás 12.00 horas, na sala de xuntas desta consellería, no Edificio Administrativo San Caetano, coa seguinte orde do día:</p>
    <p>– Verificar a situación de Cehosga.</p>
    <p>– Determinación da actividade, relativa ao obxecto do convenio, a desenvolver durante o ano 2014 ou, de ser o defecto, análise das circunstancias que poderían dar lugar á resolución do convenio.</p>
    <p>Santiago de Compostela, 22 de maio de 2014</p>
    <footer><p>Juan Carlos Maneiro Cadillo<br>Secretario xeral do Mar</p></footer>

