---
date: '2002-03-15'
id: 4CCA
page: 3
number: 54
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 11 de marzo de 2002 pola que se convocan unhas Xornadas sobre o
  municipio desde a perspectiva do século XXI.
range: Resolución
url: 'https://www.xunta.gal/dog/Publicados/2002/20020315/Anuncio4CCA_gl.html'
---
<p>Dentro do Plan de actividades da Escola Galega de Administración Pública para 2002 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas Xornadas sobre o municipio desde a perspectiva do século XXI, convocatoria que se desenvolverá conforme as seguintes bases:</p>
<p>1. Obxectivos.</p>
<p>Realizar unha análise exhaustiva da realidade municipal desde diferentes perspectivas (xurídica, política, sociolóxica, económica ...) coa finalidade de coñece-los retos e desafíos que deben afronta-los entes locais no inaugurado século XXI.</p>
<p>2. Contido.</p>
<p>Trataranse estes temas:</p>
<p>-A autonomía local na Constitución española. Proxección administrativa e financeira deste principio constitucional.</p>
<p>-A articulación do ordenamento europeo, estatal e autonómico na configuración do réxime xurídico do municipio.</p>
<p>-As competencias municipais: delimitación legal e realidade práctica.</p>
<p>-A xestión dos servicios locais: novos retos.</p>
<p>-A cooperación provincial na prestación de servicios de competencia municipal: situación actual e perspectivas de futuro.</p>
<p>-A función pública local: situación actual e perspectivas de futuro.</p>
<p>-O financiamento municipal e a suficiencia financeira das facendas locais.</p>
<p>-Estratexias para o desenvolvemento comarcal en Galicia.</p>
<p>-Os pactos locais autonómicos: particularidades da Comunidade Autónoma de Galicia.</p>
<p>-Propostas e iniciativas municipais para o futuro inmediato.</p>
<p>-Relacións das entidades locais co Estado e as comunidades autónomas. Consecuencias para os municipios e as provincias da integración na Unión Europea.</p>
<p>-A situación económico-financeira das entidades locais a través das súas contas. Incidencia da Lei de estabilidade orzamentaria nas entidades locais.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da Delegación Provincial da Consellería da Presidencia, Relacións Institucionais e Administración Pública na Coruña (praza de Pontevedra, s/n, da citada cidade) os días 9 e 10 de abril de 2002.</p>
<p>5. Inscrición.</p>
<p>-Prazo: remata o venres, día 5 de abril de 2002.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 8 de abril, de 8.30 a 14:30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 11 de marzo de 2002.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

