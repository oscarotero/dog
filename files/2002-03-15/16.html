---
date: '2002-03-15'
id: 4CDE
page: 3
number: 54
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 26 de febreiro de 2002 pola que se convoca a provisión, polo
  sistema de libre designación, dun posto vacante no cadro de persoal laboral
  desta universidade.
range: Resolución
url: 'https://www.xunta.gal/dog/Publicados/2002/20020315/Anuncio4CDE_gl.html'
---
<p>Vacante na Universidade de Santiago de Compostela o posto de traballo que se indica no anexo a esta resolución e sendo necesaria a súa provisión con carácter urxente.</p>
<p>Este rectorado, en uso das atribucións que ten conferidas e de conformidade co previsto no artigo 23 do III convenio colectivo para persoal laboral das universidades públicas de Galicia, resolve anuncia-la convocatoria pública, mediante libre designación, do antedito posto, con suxeición ás seguintes bases da convocatoria.</p>
<p>1. Requisitos dos candidatos: poderá concursa-lo persoal laboral fixo que reúna os requisitos que se esixen e se especifican no anexo.</p>
<p>2. Solicitudes.</p>
<p>2.1. As solicitudes dirixiranse ó rector da Universidade de Santiago de Compostela, sendo o prazo de presentación de 15 días hábiles contados a partir do día seguinte ó da publicación desta convocatoria no Diario Oficial de Galicia.</p>
<p>2.2. A presentación de solicitudes poderá facerse no rexistro xeral da Universidade de Santiago de Compostela, (sito no Colexio de San Xerome, praza do Obradoiro, s/n), no Rexistro do Campus de Lugo, (sito no edificio servicios administrativos e Biblioteca Intercentros, avda. Bernardino Pardo Ouro, s/n, polígono de Fingoi), ou na forma prevista no artigo 38 da Lei de réxime xurídico das administracións públicas e do procedemento administrativo común.</p>
<p>2.3. Os erros de feito poderán enmendarse en calquera momento de oficio ou a petición do interesado.</p>
<p>3. Méritos. Os aspirantes deberán xuntarlle á petición un currículum vitae, e xustificar debidamente os méritos que aleguen.</p>
<p>4. Norma derradeira. Contra a presente resolución, que esgota a vía administrativa, poderá interpoñer recurso contencioso-administrativo perante o Xulgado do Contencioso-Administrativo da Coruña no prazo de dous meses contados desde o día seguinte á súa recepción, de conformidade cos artigos 46 e 8.2º a) da Lei da xurisdicción contencioso administrativa, aprobada por Lei 29/1998, do 13 de xullo.</p>
<p>Non obstante, os interesados poderán interpoñer recurso potestativo de reposición no prazo dun mes perante o órgano que o dictou. Neste caso non se poderá interpoñe-lo recurso contencioso-administrativo anteriormente indicado mentres non recaia reso</p>
<p>lución expresa ou presunta do recurso administrativo de reposición, ó abeiro dos artigos 116 e ss. da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 26 de febreiro de 2002.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>ANEXO</p>
<p>Denominación do posto: director/a da Escola Infantil Breogán.</p>
<p>Grupo: II.</p>
<p>Localidade: Santiago de Compostela.</p>
<p>Plus: I.</p>
<p>Requisitos: mestre/a de educación infantil.</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE CARBALLO</p>

