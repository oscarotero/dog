---
date: '2002-03-15'
id: 4D36
page: 3
number: 54
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 28 de febreiro de 2002, da Xerencia de Atención Primaria de
  Santiago de Compostela, pola que se anuncia concurso público, por procedemento
  aberto e tramitación urxente, para a contratación do servicio de limpeza do
  centro de saúde de Muros. (Expediente 1/2002).
range: Resolución
url: 'https://www.xunta.gal/dog/Publicados/2002/20020315/Anuncio4D36_gl.html'
---
<p>A Xerencia de Atención Primaria de Santiago de Compostela, en virtude das atribucións que lle foron delegadas conforme o establecido no artigo 7 da Orde do 21 de abril de 1998, da Consellería de Sanidade e Servicios Sociais (DOG nº 88, do 11 de maio), sobre delegación de competencias en órganos centrais e periféricos do Sergas, convoca o seguinte concurso público.</p>
<p>1. Obxecto e orzamento.</p>
<p>1.1. Contratación do servicio de limpeza do centro de saúde de Muros (expediente 1/2002). Orzamento</p>
<p>estimado total: 42.216 euros (7.024.151 pesetas), IVE incluído.</p>
<p>Ano 2002: 15.831 euros (2.634.057 pesetas), IVE incluído.</p>
<p>Ano 2003: 21.108 euros, (3.512.076 pesetas), IVE incluído.</p>
<p>Ano 2004: 5.277 euros, (878.019 pesetas), IVE incluído.</p>
<p>2. Prazo de execución.</p>
<p>A prestación do servicio deberá comezar no prazo de trinta días, como máximo, contados a partir da data de notificación da adxudicación. O contrato ten unha duración de dous anos.</p>
<p>3. Admisión de variantes.</p>
<p>Non se admiten.</p>
<p>4. Solvencia económica e financeira.</p>
<p>Acreditarase mediante calquera dos medios sinalados no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>5. Solvencia técnica.</p>
<p>Acreditarase mediante calquera dos medios sinalados no artigo 19 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>6. Criterios de adxudicación.</p>
<p>Igual que na folla de especificacións.</p>
<p>7. Documentos de interese para os licitadores.</p>
<p>O prego de cláusulas administrativas particulares, e demais documentación complementaria poden solicitala na Sección de Contratación Administrativa da Xerencia de Atención Primaria de Santiago de Compostela, sita na rúa Santiago León de Caracas, nº 12, C.P. 15701, Santiago de Compostela, nos días de luns a venres desde as 9 ata as 14 horas, ou ó teléfono 981 52 73 27 e fax 981 59 66 20, durante o prazo de admisión das proposicións.</p>
<p>8. Garantías esixidas.</p>
<p>Provisional: non se esixe.</p>
<p>Definitiva: 4% do importe da adxudicación.</p>
<p>9. Presentación de proposicións.</p>
<p>As proposicións presentaranse en man, en sobres pechados e asinados polo licitador ou persoa que o represente, no rexistro xeral da Xerencia Atención Primaria de Santiago de Compostela antes das 14 horas do oitavo día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratación do Estado. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>10. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas da Xerencia de Atención Primaria de Santiago de Compostela, ás 9 horas do décimo primeiro día hábil contado desde o seguinte ó último sinalado para a recepción de proposicións. Se este día coincidise en sábado, reunirase o seguinte día hábil.</p>
<p>11. Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>12. Anuncios.</p>
<p>Os anuncios do presente concurso público serán por conta do adxudicatario do contrato.</p>
<p>Santiago de Compostela, 28 de febreiro de 2002.</p>
<p>David Bouza Álvarez</p>
<p>Director xerente da Xerencia de Atención Primaria</p>
<p>de Santiago de Compostela</p>

