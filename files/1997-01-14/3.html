---
date: '1997-01-14'
id: 24B2
page: 381
number: 8
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 13 de xaneiro de 1997 pola que se autoriza o Instituto Galego de
  Promoción Económica a abrir un novo prazo de presentación de solicitudes de
  axuda financeira acollidas ó convenio Igape - ICO-entidades financeiras.
range: Orde
url: 'https://www.xunta.gal/dog/Publicados/1997/19970114/Anuncio24B2_gl.html'
---
<p>Téndose posto á disposición das entidades financeiras novos fondos da liña Pemes do ICO, considérase conveniente abrir un novo prazo para a presentación de solicitudes de axuda acollidas ó programa de investimentos do convenio Igape-ICO-entidades financeiras, así como da-la oportunidade para aqueles solicitantes ou beneficiarios de subsidiación acollidos ó convenio Igape-entidades financeiras (DOG nº 122 do 21 de xuño de 1996) que cumpran os requisitos</p>
<p>que se sinalan, para que poidan solicita-la reconducción da súa axuda ó convenio Igape-ICO-entidades financeiras, en tanto non se esgoten as liñas de financiamento postas polo ICO a disposición das entidades financeiras, e o Igape dispoña de crédito orzamentario suficiente.</p>
<p>Por todo o exposto, en virtude das atribucións que teño conferidas,</p>
<p>DISPOÑO:</p>
<p>Artigo único.-Autorízase o Igape a abrir un novo prazo de presentación de solicitudes de axuda financeira acollidas ó convenio Igape-ICO-entidades financeiras subscrito ó amparo da orde da Consellería de Economía e Facenda do 18 de abril de 1996 e publicado no Diario oficial de Galicia nº 123 con data do 24 de xuño de 1996, podendo supera-lo límite temporal sinalado no artigo 5 da mencionada orde publicada no Diario Oficial de Galicia do 2 de maio de 1996, quedando en tal caso subordinadas as concesións de axuda á existencia de créditos orzamentarios adecuados.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario oficial de Galicia.</p>
<p>Santiago de Compostela, 13 de xaneiro de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>9574</p>

