---
date: '2014-10-01'
id: O3C2-230914-0001
page: 42863
number: 187
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 22 de setembro de 2014 pola que se convoca un curso sobre
  actualización normativa en materia de tráfico e seguridade viaria.
range: Resolución
url: >-
  https://www.xunta.gal/dog/Publicados/2014/20141001/AnuncioO3C2-230914-0001_gl.html
---
<p>Dentro das actividades programadas para o ano 2014, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria dun curso sobre actualización normativa en materia de tráfico e seguridade viaria:</p>
    <p>1. Datos da actividade.</p>
    <p>Denominación: </p>
    <p>Actualización normativa en materia de tráfico e seguridade viaria.</p>
    <p>Tipo:</p>
    <p>Curso.</p>
    <p>Horas lectivas:</p>
    <p>20.</p>
    <p>Modalidade:</p>
    <p>Presencial.</p>
    <p>Obxectivos:</p>
    <p>* Formar e especializar os policías locais sobre os novos cambios lexislativos en materia de tráfico e seguridade viaria.</p>
    <p>* Dar a coñecer os delitos relacionados coa materia obxecto do curso e as intervencións que se poden presentar.</p>
    <p>* Adquirir os coñecementos adecuados en materia administrativa, penal e procesual de alcoholemia e drogas na condución.</p>
    <p>* Estudar a principal normativa relacionada coa seguridade viaria aplicable aos transportes terrestres e coñecer a normativa actual reguladora sobre competencia sancionadora en materia de tráfico.</p>
    <p>Contido:</p>
    <p>1. A nova Lei de seguridade diaria.</p>
    <p>1.1. Análise da nova lei.</p>
    <p>1.2. Presente e futuro.</p>
    <p>2. Delitos contra a seguridade viaria.</p>
    <p>2.1. Excesos de velocidade.</p>
    <p>2.2. Condución baixo a influencia das bebidas alcohólicas.</p>
    <p>2.3. Condución temeraria e con manifesto desprezo pola vida dos demais.</p>
    <p>2.4. Negativa a someterse ás probas de alcohol e drogas.</p>
    <p>2.5. Perda da vixencia do permiso de condución. Privación cautelar ou definitiva en vía xudicial. </p>
    <p>2.6. Condución sen ter obtido nunca o permiso ou licenza.</p>
    <p>2.7. Creación de grave risco para a condución.</p>
    <p>3. Controis de alcoholemia e drogas.</p>
    <p>3.1. Tipoloxía penal e administrativa.</p>
    <p>3.2. Procedementos.</p>
    <p>4. Transportes terrestres.</p>
    <p>4.1. Escolar e menores.</p>
    <p>4.2. Mercadorías perigosas.</p>
    <p>4.3. Tacógrafos.</p>
    <p>5. Procedemento sancionador.</p>
    <p>5.1. Normativa reguladora e distribución de competencias.</p>
    <p>5.2. Procedemento sancionador de tráfico.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal ao servizo da Administración local pertencente aos corpos de policía local e, de xeito complementario, membros das forzas e corpos de seguridade do estado.</p>
    <p>Prazas ofertadas:</p>
    <p>30 prazas.</p>
    <p>Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>Publicación.</p>
    <p>Esta actividade formativa, e tamén todas aquelas que se desenvolvan en colaboración coa Deputación Provincial de Ourense, será obxecto de publicación no <em>Diario Oficial de Galicia</em> e no <em>Boletín Oficial</em> da provincia de Ourense.</p>
    <p>3. Solicitudes de participación.</p>
    <p>Prazo de inscrición e presentación:</p>
    <p>O prazo de inscrición e presentación de solicitudes de participación rematará o día 15 de outubro de 2014.</p>
    <p>As solicitudes de participación e documentación complemetaria que se exixa deberán remitirse por escrito ao Negociado de Formación da Deputación Provincial: </p>
    <p>– Por correo electrónico: formacion@depourense.es </p>
    <p>– Por correo: Deputación Ourense-Negociado de Formación.</p>
    <p>Rúa do Progreso, 30-2º, 32003 Ourense.</p>
    <p>– Ou presentando a documentación no Rexistro Xeral da Deputación Provincial.</p>
    <p>Listaxe de solicitudes seleccionadas:</p>
    <p>A lista de seleccionados en cada curso exporase oficialmente no taboleiro de anuncios do Negociado de Formación da Deputación de Ourense, unha vez rematado o prazo de presentación de solicitudes e, ao mesmo tempo, os peticionarios poderán obter información sobre a súa admisión chamando o teléfono 988 38 51 42 ou consultando na páxina web www.depourense.es</p>
    <p>Criterios de selección:</p>
    <p>a) Menor número de cursos realizados polo/a alumno/a solicitante nos últimos cinco anos, segundo consten nas bases de datos da Academia, e non ter feito con anterioridade o curso que se convoca.</p>
    <p>b) A igual número de cursos, terá preferencia o alumnado que leve máis tempo sen participar nas actividades da Academia.</p>
    <p>c) Antigüidade.</p>
    <p>Obrigas das persoas seleccionadas:</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: </p>
    <p>O curso impartirase nas aulas de formación da Deputación Provincial de Ourense.</p>
    <p>Horario: </p>
    <p>Das 16.00 ás 20.00 horas.</p>
    <p>Data de comezo: </p>
    <p>20 de outubro de 2014.</p>
    <p>Data de remate: </p>
    <p>24 de outubro de 2014.</p>
    <p>Certificado de asistencia:</p>
    <p>Ao remate da actividade entregaráselles un certificado de asistencia a aquelas persoas que acrediten a súa participación continuada nela.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade, ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias:</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 22 de setembro de 2014</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

