---
date: '2014-10-01'
id: G0007-110914-0004
page: 42889
number: 187
agency: Xulgado do Social número 3 de Santiago de Compostela
section: V. Administración de xustiza.
title: EDICTO (501/2013).
range: Edicto
url: >-
  https://www.xunta.gal/dog/Publicados/2014/20141001/AnuncioG0007-110914-0004_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 501/2013 deste xulgado do social, seguido por instancia de María Esperanza Vaamonde Suárez contra Gespalia, S.L., Fogasa e Concurlex Abogados, S.L.P., sobre ordinario, se ditou sentenza número 323, con encabezamento e decisión do seguinte teor literal:</p>
    <p>«Sentenza.</p>
    <p>Santiago de Compostela, 8 de setembro de 2014.</p>
    <p>Vistos por Mª del Carmen Barcala Barreiro, maxistrada xuíza substituta do Xulgado do Social número 3 dos de Santiago de Compostela, os presentes autos rexistrados co número indicado, promovidos por instancia de María Esperanza Vaamonde Suárez, asistida pola letrada Sra. Vila Amarelle, fronte á mercantil Gespalia, S.L., a administración concursal (Concurlex Abogados, S.L.P.) e o Fondo de Garantía Salarial (Fogasa), que non compareceron malia constar debidamente citados, dítase a presente sentenza sobre a base dos seguintes.</p>
    <p>(…)</p>
    <p>Decisión.</p>
    <p>Que estimo integramente a demanda interposta por María Esperanza Vaamonde Suárez fronte á mercantil Gespalia, S.L., a administración concursal (Concurlex Abogados, S.L.P.) e o Fondo de Garantía Salarial (Fogasa) e, en consecuencia, condeno a mercantil demandada a aboarlle ao demandante a cantidade de 2.226,00 euros en concepto de salarios e diferenzas salariais (1.313,19 euros), indemnización por despedimento obxectivo (684,61 euros) e aviso previo (228,20 euros), cantidades que deberán ser incrementadas cos xuros do artigo 29.3 do ET respecto dos conceptos salariais (salarios e diferenzas salariais e aviso previo) e cos xuros do artigo 1.108 do CC, calculados desde a data do despedimento, respecto da indemnización; condeno a Concurlex Abogados, S.L.P. a estar e pasar por esta declaración, unicamente na súa condición de administración concursal.</p>
    <p>Non procede condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíqueselles esta resolución ás partes, facéndolles saber que contra ela non cabe recurso.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela».</p>
    <p>E para que sirva de notificación en legal forma a Gespalia, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de setembro de 2014</p>
    <footer><p>A secretaria xudicial</p></footer>

