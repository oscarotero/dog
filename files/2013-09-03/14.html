---
date: '2013-09-03'
id: G0244-200813-0002
page: 35032
number: 167
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 8 de agosto de 2013, da Dirección Xeral de Administración Local,
  de traslado do expediente solicitado e de emprazamento aos interesados no
  procedemento ordinario 167/2013 ante a Sección Primeira da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130903/AnuncioG0244-200813-0002_gl.html
---
<p>Por Resolución do 29 de xullo de 2013, a Sección Primeira da Sala do Contencioso-Administrativo do Tribunal Superior de Xustiza de Galicia, dentro do procedemento ordinario 167/2013, relativo ao recurso contencioso-administrativo interposto polo Colexio Oficial de Secretarios, Interventores e Tesoureiros da Administración, contra a Resolución do 27 de marzo de 2013, da Dirección Xeral de Administración Local, pola que se publica a adxudicación dun posto de traballo reservado a funcionarios con habilitación de carácter estatal polo sistema de libre designación (DOG nº 77, do 22 de abril), require a remisión do expediente e o emprazamento dos interesados.</p>
    <p>En virtude do disposto na devandita resolución xudicial e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, e co artigo 59.6 da Lei 30/1992, do 26 de novembro, de réxime xurídico das administracións públicas e procedemento administrativo común, esta dirección xeral, no uso das competencias que lle atribúe o artigo 15.1º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e o artigo 2 do Decreto 49/2009, sobre o exercicio das competencias das Comunidade Autónoma de Galicia respecto dos/das funcionarios/as con habilitación de carácter estatal, en relación coa Orde do 14 de maio de 2013, DOG nº 92, do 15 de maio, sobre delegación de competencias,</p>
    <h2>RESOLVE:</h2>
    <p>Primeiro. Acordar nesta data a remisión do correspondente expediente administrativo ao referido xulgado, o que se notifica para xeral coñecemento de todas as persoas interesadas no procedemento e emprázanse para que poidan comparecer en legal forma nos mencionados autos, no prazo de 9 (nove) días, contados desde o seguinte ao da publicación desta resolución no Diario Oficial de Galicia.</p>
    <p>Segundo. O presente acto non pode impugnarse por tratarse dun simple acto de trámite non cualificado. Será impugnable, en todo caso, a resolución que poña fin ao procedemento nos prazos e diante dos órganos e tribunais que se lle indiquen na notificación da resolución. </p>
    <p>Santiago de Compostela, 8 de agosto de 2013</p>
    <footer><p>José Norberto Uzal Tresandí<br>Director xeral de Administración Local</p></footer>

