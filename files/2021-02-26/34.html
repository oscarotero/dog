---
date: '2021-02-26'
id: G0596-030221-0004
page: 12330
number: 39
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 3 de febreiro de 2021, da Xefatura Territorial de Ourense, polo que
  se someten a información pública a solicitude de autorización administrativa
  previa, a declaración de utilidade pública, en concreto, e a necesidade de
  urxente ocupación, a autorización administrativa de construción, o proxecto
  sectorial de incidencia supramunicipal e o estudo de impacto ambiental do
  proxecto do parque eólico Rodicio II, situado nos concellos de Maceda e
  Montederramo, da provincia de Ourense (expediente IN408A 2020/42).
range: Acordo
url: >-
  https://www.xunta.gal/dog/Publicados/2021/20210226/AnuncioG0596-030221-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, de 9 de decembro, de avaliación ambiental; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei 10/1995, do 23 de novembro, de ordenación do territorio de Galicia; e no artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e demais normas vixentes de aplicación, sométese a información pública a solicitude relacionada coas instalacións que se describen a seguir:</p>
    <p>– Solicitante: Greenalia Green Power, S.L.U.; CIF B70501473.</p>
    <p>– Denominación do proxecto: parque eólico Rodicio II.</p>
    <p>– Concellos afectados: Maceda e Montederramo (Ourense).</p>
    <p>– Potencia que se vai instalar: 13,5 MW.</p>
    <p>– Número de aeroxeradores: 3 × 4,5 MW de potencia nominal unitaria.</p>
    <p>– Produción neta anual estimada: 41.308 MWh/ano.</p>
    <p>– Orzamento total (execución material): 10.237.681,75 €.</p>
    <p>– Localización: (coordenadas UTM, fuso 29 ETRS89).</p>
    <p>Coordenadas que definen a poligonal do parque eólico:</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>618.442</td>
       <td>4.681.091</td>
      </tr>
      <tr>
       <td>2</td>
       <td>618.990</td>
       <td>4.679.131</td>
      </tr>
      <tr>
       <td>3</td>
       <td>620.824</td>
       <td>4.677.785</td>
      </tr>
      <tr>
       <td>4</td>
       <td>621.875</td>
       <td>4.677.785</td>
      </tr>
      <tr>
       <td>5</td>
       <td>621.875</td>
       <td>4.678.471</td>
      </tr>
      <tr>
       <td>6</td>
       <td>620.911</td>
       <td>4.679.194</td>
      </tr>
      <tr>
       <td>7</td>
       <td>620.419</td>
       <td>4.680.258</td>
      </tr>
      <tr>
       <td>8</td>
       <td>618.934</td>
       <td>4.681.393</td>
      </tr>
     </tbody>
    </table>
    <p>Esta poligonal ocupa un total de 567 ha.</p>
    <p>As coordenadas previstas en proxecto para os aeroxeradores e para o centro de seccionamento e control (CSC) son:</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
       <td>Concello</td>
      </tr>
      <tr>
       <td>AE 01</td>
       <td>620.526</td>
       <td>4.678.509</td>
       <td>Maceda</td>
      </tr>
      <tr>
       <td>AE 02</td>
       <td>620.819</td>
       <td>4.678.277</td>
       <td>Maceda</td>
      </tr>
      <tr>
       <td>AE 03</td>
       <td>621.154</td>
       <td>4.678.077</td>
       <td>Maceda</td>
      </tr>
      <tr>
       <td>CSC</td>
       <td>620.349</td>
       <td>4.678.638</td>
       <td>Maceda</td>
      </tr>
     </tbody>
    </table>
    <p>Características técnicas recollidas no proxecto:</p>
    <p>– 3 aeroxeradores modelo SG145 4,5 do fabricante Siemens Gamesa ou similar, cunha altura de buxa de 107,5 m, diámetro de rotor de 145 m e unha potencia máxima activa de xeración eléctrica de 4.500 kW, cos seus correspondentes centros de transformación, situados na propia nacelle dos aeroxeradores, con potencia unitaria de 5.000 kVA e relación de transformación de 0,69/30 kV.</p>
    <p>– Rede eléctrica soterrada a 30 kV, de interconexión entre os centros de transformación dos aeroxeradores e o centro de seccionamento e control (CSC) do parque, en condutor tipo RHZ1 18/30 kV 240 mm² e as seguintes lonxitudes: AE 03-AE 02: 467 m, AE 02-AE 01: 445 m e AE 01-CSC: 267 m.</p>
    <p>– Rede eléctrica soterrada a 30 kV, de interconexión entre CSC e a subestación prevista no parque eólico Rodicio, en condutor tipo RHZ1 18/30 kV 400 mm² e unha lonxitude de 4.782 m.</p>
    <p>– Centro de seccionamento e control (CSC) do parque, PFU en envolvente de formigón monobloque, con celas de entrada e saída de liña a 30 kV, de protección con interruptor automático Inom 1250 A, e de medida de tensión, así como un centro de transformación para SSAA, de 50 kVA r/t: 30/0,4 kV, coas correspondentes proteccións. Equipamentos de control do parque compostos por PC e software tipo Scada para a supervisión local e remota de instalacións e de equipamento de medida e facturación.</p>
    <p>O obxecto da información pública será a autorización administrativa previa, a declaración de utilidade pública, en concreto, a necesidade de urxente ocupación que iso implica, a autorización administrativa de construción, o proxecto sectorial de incidencia supramunicipal e o estudo de impacto ambiental das instalacións. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución (febreiro 2020-visado o 22.4.2020).</p>
    <p>2. A relación concreta e individualizada dos propietarios de bens e de dereitos afectados (RBDA-marzo 2020-asin. 6.3.2020), que figura no anexo a este acordo.</p>
    <p>3. Planos parcelarios (RBDA-marzo 2020, asinado o 6.3.2020).</p>
    <p>4. O estudo de impacto ambiental (EIA) (agosto de 2020).</p>
    <p>5. O proxecto sectorial de incidencia supramunicipal (febreiro 2020, visado o 22.4.2020).</p>
    <p>O que se fai público, de conformidade co artigo 33.8 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia), para o coñecemento xeral, así como, en particular, dos propietarios dos predios que figuran nas relacións anexas a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da última publicación deste acordo. </p>
    <p>Toda a documentación pode examinarse nesta Xefatura Territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, e na seguinte ligazón web da consellería: </p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-de-xeracion</p>
    <p>O estudo de impacto ambiental estará tamén dispoñible, durante o sinalado prazo, nas dependencias da Xefatura Territorial de Ourense da Consellería de Medio Ambiente, Territorio e Vivenda.</p>
    <p>Ourense, 3 de febreiro de 2021</p>
    <footer><p>Pablo Fernández Vila<br>Xefe territorial de Ourense</p></footer>

