---
date: '2013-08-09'
id: G2345-190713-0001
page: 32329
number: 152
agency: Xulgado do Social número 2 da Coruña
section: V. Administración de xustiza.
title: EDICTO (369/2011).
range: Edicto
url: >-
  https://www.xunta.gal/dog/Publicados/2013/20130809/AnuncioG2345-190713-0001_gl.html
---
<p>Número de autos: procedimiento ordinario 369/2011 F.</p>
    <p>Demandante: José María Pérez García.</p>
    <p>Demandados: Arquithecnic Galicia, S.L., Fondo de Garantía Salarial (Fogasa).</p>
    <p>María Blanco Aquino, secretaria xudicial do Xulgado do Social número 2 da Coruña, fago saber que no procedemento ordinario 369/2011 deste xulgado do social, seguido por instancia de José María Pérez García contra a empresa Arquithecnic Galicia, S.L., sobre ordinario, se ditou a seguinte resolución:</p>
    <p>Sentenza: 431/2013.</p>
    <p>Procedemento: autos número 369/2011.</p>
    <p>A Coruña, 19 de xullo de 2013.</p>
    <p>Vistos por Miguel Herrero Liaño, maxistrado xuíz do Xulgado do Social número 2 da Coruña e o seu partido, os presentes autos de xuízo número 369/2011, seguidos por instancia de José María Pérez García, representado polo letrado Sr. Felipe Martínez Ramonde, contra a empresa Arquithecnic Galicia, S.L., con intervención procesual do Fogasa, que non comparecen, sobre reclamación de cantidade.</p>
    <p>Antecedentes de feito.</p>
    <p>Primeiro. Que a parte demandante antes citada formulou demanda, que correspondeu por quenda e foi recibida neste xulgado con data 11 de abril de 2011, contra a demandada xa mencionada, na cal despois de expor os feitos e fundamentos que estimou pertinentes remataba suplicando que se dite sentenza pola cal se condene a empresa ao aboamento á parte demandante da cantidade de 4721,65 euros.</p>
    <p>Segundo. Que admitida a trámite a demanda foron convocadas as partes aos actos de conciliación e xuízo que tiveron lugar coa asistencia da parte demandante, sen que comparecese a demandada nin Fogasa, malia ser citados en legal forma. Ratificada a demanda, foi recibido o xuízo a proba e a parte propuxo interrogatorio de parte e documental, e logo de declaración de pertinencia uníronse os documentos aos autos, co resultado que consta neles; a seguir as partes fixeron uso da palabra para conclusións en apoio das súas peticións e quedou o xuízo visto para sentenza.</p>
    <p>Terceiro. Que na tramitación deste xuízo se observaron as prescricións legais vixentes.</p>
    <p>Feitos probados.</p>
    <p>Primeiro. A parte demandante prestou servizos para a empresa demandada desde o 13 de novembro de 2000, coa categoría profesional de oficial de 1ª e salario de 1.333,95 euros mensuais, co rateo de pagas extraordinarias.</p>
    <p>Segundo. O día 30 de setembro de 2009 o demandante cesou na empresa por despedimento obxectivo baseado en causas económicas. Por resolución deste Xulgado número 2 da Coruña, en autos 1329/2009, confirmada por sentenza do Tribunal Superior de Xustiza de Galicia do 4 de febreiro de 2011, foi confirmado o indicado despedimento.</p>
    <p>A empresa debe á demandante a cantidade de 4.721,65 euros como 60 % da indemnización legal do despedimento.</p>
    <p>Terceiro. Tivo lugar acto de conciliación previa ante o SMAC co resultado de sen efecto.</p>
    <p>Fundamentos de dereito.</p>
    <p>Primeiro. A anterior relación fáctica despréndese da valoración conxunta da proba practicada en autos para os efectos do artigo 97.2 da LPL/LRXS, e así da documental achegada pola demandante, comprensiva de carta de despedimento e testemuño das resolucións xudiciais ditadas.</p>
    <p>Segundo. No presente procedemento exerce a parte demandante reclamación de cantidade correspondente a indemnización legal por despedimento, que non foi aboada. Verificada a existencia da obriga unha vez que se acredita o cesamento por despedimento e as circunstancias da relación laboral, non consta o pagamento da indemnización debida ex artigo 53 do ET. Correspóndelle á empresa a proba do pagamento como feito extintivo da súa obriga (217.1 e 2 da LEC) e sen prexuízo de que, en aplicación dos artigos 304 da Lei 1/2000, de axuizamento civil, e 91.2 da LPL/LRXS, deben terse ante a súa non comparecencia e citación cos apercibimentos correspondentes por recoñecidos os feitos que constan na demanda, tanto relación laboral, categoría profesional, antigüidade, salarios, como cantidades debidas polos conceptos reclamados.</p>
    <p>Vistos os preceptos citados e demais de xeral e pertinente aplicación,</p>
    <p>Ditame.</p>
    <p>Que debo estimar e estimo a demanda que en materia de cantidade foi interposta por José María Pérez García fronte a Arquithecnic Galicia, S.L., con intervención do Fogasa e, en consecuencia, debo condenar e condeno a demandada a que lle aboe á parte demandante a cantidade de 3.817,77 euros.</p>
    <p>Modo de impugnación: advírteselles ás partes que contra a presente resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto, a nome desta oficina xudicial co número 1532/0000/36/0369/11, e deberá indicar no campo concepto «recurso», seguido do código «34 Social suplicación», acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola dita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncioo, mando e asino.</p>
    <p>E para que lle sirva de notificación en legal forma a Arquithecnic Galicia, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de xullo de 2013</p>
    <footer><p>María Blanco Aquino<br>Secretaria xudicial</p></footer>

