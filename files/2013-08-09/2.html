---
date: '2013-08-09'
id: CA05-020813-0001
page: 32180
number: 152
agency: Consellería de Traballo e Benestar
section: II. Autoridades e persoal. b) Nomeamentos.
title: >-
  ORDE do 24 de xullo de 2013 pola que se nomean novos membros do Consello
  Galego de Relacións Laborais, en representación da Confederación de
  Empresarios de Galicia e da Confederación Intersindical Galega.
range: Orde
url: >-
  https://www.xunta.gal/dog/Publicados/2013/20130809/AnuncioCA05-020813-0001_gl.html
---
<p>De acordo co disposto no artigo 7 da Resolución do 23 de outubro de 2008 (DOG do 13 de novembro) pola que se dispón a publicación do regulamento interno de organización e funcionamento do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados pola persoa titular da consellería competente en materia de traballo.</p>
    <p>Facendo uso da posibilidade de substitución, que recolle o artigo 8 da dita resolución, a Confederación de Empresarios de Galicia acordou a substitución dun dos seus membros titulares e a Confederación Intersindical Galega acordou a substitución dun dos seus membros suplentes da súa representación no Consello.</p>
    <p>Por todo o exposto, ao abeiro do artigo 7 da referida Resolución do 23 de outubro de 2008 e en uso das atribucións que teño conferidas, </p>
    <h2>DISPOÑO:</h2>
    <p>Artigo 1</p>
    <p>Nomear membro titular do Pleno do Consello Galego de Relacións Laborais, en representación da Confederación de Empresarios de Galicia, a Julio Andrés López Carreiras en substitución de José Manuel Pérez Garrido.</p>
    <p>Artigo 2</p>
    <p>Nomear membro suplente do Pleno do Consello Galego de Relacións Laborais, en representación da Confederación Intersindical Galega, a Francisco Xabier Cartelle Pérez en substitución de Laura Sánchez Bugallo.</p>
    <p>Santiago de Compostela, 24 de xullo de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

