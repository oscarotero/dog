---
date: '1997-01-13'
id: '2466'
page: 369
number: 7
agency: XULGADO DE PRIMEIRA INSTANCIA NÚMERO DEZASEIS DE MADRID
section: V. ADMINISTRACIÓN DE XUSTIZA
title: Edicto de poxa (234/1989).
range: Edicto
url: 'https://www.xunta.gal/dog/Publicados/1997/19970113/Anuncio2466_gl.html'
---
<p>O maxistrado xuíz do Xulgado de Primeira Instancia número dezaseis de Madrid fai saber que neste xulgado do meu cargo, baixo o número 234/1989, se seguen autos de declarativo menor contía-reclamación de cantidade, por instancia da procuradora Consuelo Rodríguez Chacón, en representación de Clínica La Luz, S.A., contra Mercedes Quiroga e Antonio Pedreira Pérez, declarados en rebeldía, en reclamación de cantidade, e nas actuacións acordouse sacar á venda en primeira e pública poxa, por termo de vinte días o prezo do seu valor, o seguinte predio embargado ós demandados Antonio Pedreira Pérez e a súa esposa Mercedes Quiroga, sendo o predio embargado o sito na avenida Ramón Ferreiro de Lugo, 19, piso 2 D.</p>
<p>A poxa terá lugar na sala de audiencia deste xulgado, sito na rúa Capitán Haya, 66, terceira planta, 28020, Madrid, o vindeiro día seis de febreiro de mil novecentos noventa e sete ás once horas, conforme as seguintes condicións:</p>
<p>1. O tipo do remate será de 17.731.198 pesetas, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación, deberán os licitadores acreditar que consignaron o 50% do tipo na conta de depósitos e consignacións do xulgado, aberta no BBV (Banco Bilbao-Vizcaya) co número 26000-7.</p>
<p>3. Poderán facerse ofertas por escrito, en prego cerrado, desde o anuncio da poxa ata a súa celebración, depositando na mesa do xulgado, xunto con aquel, o 50% do tipo do remate.</p>
<p>4. Poderase face-lo remate en calidade de cederllo a un terceiro, soamente polo executante.</p>
<p>5. Reservaranse en depósito por instancia do acredor as consignacións dos ofertantes que non resultasen rematantes e que o admitan e que cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado, debendo os licitadores conformarse con eles, sen que poidan esixir outros; faise constar que o día de exhibición de actuacións ós posibles licitadores, fixouse neste xulgado os mércores de 10.30 a 12.30 da mañá.</p>
<p>7. As cargas e gravames anteriores e os preferentes, se os houbese, ó crédito do actor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>8. Para o suposto de que resultase deserta a primeira poxa, sinálase para que teña lugar a segunda o vindeiro seis de marzo, ás once horas, nas mesmas condicións cá primeira, agás o tipo do remate, que será do setenta e cinco por cento do da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día tres de abril, tamén ás once horas, rexendo para ela as restantes condicións fixadas para a segunda.</p>
<p>Dado en Madrid, vinteseis de novembro de mil novecentos noventa e seis.</p>
<p>O secretario</p>
<p>Rubricado</p>
<p>0058</p>

