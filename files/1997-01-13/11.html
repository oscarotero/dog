---
date: '1997-01-13'
id: '2446'
page: 357
number: 7
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de outubro de 1996, da Delegación Provincial de Pontevedra,
  pola que se dispón o rexistro, depósito e publicación no Diario Oficial de
  Galicia do convenio colectivo do sector do comercio retallista téxtil.
range: Resolución
url: 'https://www.xunta.gal/dog/Publicados/1997/19970113/Anuncio2446_gl.html'
---
<p>Visto o expediente do convenio colectivo para o sector do comercio retallista téxtil, que tivo entrada nesta delegación provincial o día 23-10-1996, subscrito en representación da parte económica pola Asociación Provincial de Empresarios de Comercio Detallista Textil, e da parte social, polas centrais sindicais CC.OO., UGT e CIG, con data do 9-10-1996, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 30 de outubro de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o sector do comercio retallista téxtil</p>
<p>Capítulo I</p>
<p>Disposicións xerais</p>
<p>Artigo 1º.-Partes asinantes.</p>
<p>Son partes asinantes do presente convenio as centrais sindicais Comisións Obreiras (CC.OO.), a Confederación Intersindical Galega (CIG), e a Unión Xeral de Traballadores (UGT), en representación dos traballadores, e a Asociación Provincial de Empresarios del Comercio Detallista Textil de Pontevedra, en representación dos empresarios do sector.</p>
<p>Artigo 2º.-Ámbito de aplicación.</p>
<p>O presente convenio regulará as relacións laborais de tódalas empresas da provincia de Pontevedra que, tanto na actualidade como no futuro, se dediquen á venda por retallo de tecidos en xeral, roupa confeccionada, alfombras e tapices, paquetería, mercería, quincallería, etc.</p>
<p>Artigo 3º.-Duración e vixencia.</p>
<p>O presente convenio entrará en vigor ós quince días da súa sinatura, sen prexuízo da súa publicación no BOP, aínda que os seus efectos económicos se retrotraerán ó 1 de febreiro de 1995.</p>
<p>Terá unha duración de dous anos e os seus efectos finalizarán o día 31 de xaneiro de 1997.</p>
<p>Non obstante, entenderase prorrogado tacitamente por anualidades, se non media denuncia das partes con tres meses de anticipación, polo menos, ó final da súa vixencia. A dita denuncia deberase facer por escrito dirixido á outra parte afectada polo convenio.</p>
<p>Artigo 4º.-Condicións máis beneficiosas.</p>
<p>O persoal que con anterioridade ó convenio viñese desfrutando dunhas condicións económicas ou laborais máis beneficiosas cás aquí pactadas, deberá conservalas facéndose o cálculo polo conxunto anual de tódalas percepcións.</p>
<p>Artigo 5º.-Compensación de melloras.</p>
<p>As melloras económicas que se implantan en virtude do presente convenio, así como as voluntarias que no futuro se establezan, poderán ser compensadas e absorbidas, ata onde alcancen, cos aumentos ou melloras que actualmente teñan establecidas as empresas ou que no futuro se establezan con carácter xeral, mediante disposición legal.</p>
<p>Capítulo II</p>
<p>Retribucións</p>
<p>Artigo 6º.-Salarios.</p>
<p>As retribucións salariais son, para cada un dos dous anos, as que para cada categoría se fixan nas táboas salariais anexas a este.</p>
<p>Artigo 7º.-Revisión salarial.</p>
<p>No caso de que o índice de prezos de consumo (IPC) rexistrase o primeiro de febreiro de 1997 un incremento respecto ó 31 de xaneiro de 1996 superior ó 3,7%, o dito exceso servirá de base para a negociación do ano 1997.</p>
<p>Para isto, no momento da negociación do convenio colectivo do ano 1997 procederase a cuantifica-lo dito exceso, calculado sobre os salarios utilizados para realiza-los aumentos pactados para 1996. A cuantificación do dito exceso adicionaráselles ós salarios vixentes o 31 de xaneiro de 1997 e sobre a cantidade resultante, calcularanse os incrementos salariais que rexerán a partir do 1 de febreiro de 1997.</p>
<p>Artigo 8º.-Aumentos por antigüidade.</p>
<p>Os aumentos periódicos por tempo de servicio consistirán en cuadrienios do seis por cento sobre os salarios base deste convenio.</p>
<p>Artigo 9º.-Plus de transporte.</p>
<p>O persoal das empresas afectadas por este convenio percibirá un plus de transporte, que será aboado por día efectivo de traballo, na contía de 375 e 389 ptas. respectivamente para o primeiro e segundo ano de vixencia do convenio.</p>
<p>Artigo 10º.-Gratificacións extraordinarias.</p>
<p>O persoal afectado polo presente convenio colectivo percibirá as gratificacións extraordinarias correspondentes ós meses de xullo e decembro polo importe dunha mensualidade cada unha delas.</p>
<p>Establécese unha paga extraordinaria no mes de outubro, consistente nunha mensualidade. A dita paga farase efectiva no mes de outubro de cada ano, tendo en conta o que se dispón sobre a referida paga no artigo 13 do convenio.</p>
<p>Así mesmo, todo o persoal desfrutará unha gratificación denominada de beneficios polo importe mínimo dunha mensualidade completa.</p>
<p>As citadas pagas calcularanse en función dos soldos que para cada categoría fixa o anexo deste convenio, máis a antigüidade, se for o caso, para todo o persoal.</p>
<p>As catro gratificacións que se establecen serán concedidas en proporción ó tempo traballado, rateándose nos supostos que proceda, tales como os de entrada ou cesamento do traballador na empresa.</p>
<p>Artigo 11º.-Axudas de custo.</p>
<p>Cando as empresas despracen os seus traballadores para que realicen traballos fóra do lugar habitual da súa residencia, estarán obrigados a aboar, en concepto de axudas de custo, as cantidades seguintes:</p>
<p>-Xantar: 1.984.</p>
<p>-Cea: 1.984.</p>
<p>-Pernoctación: 1.984.</p>
<p>-Almorzo: 689.</p>
<p>Se os desprazamentos se fan en coche propiedade do traballador, este percibirá trinta e tres pesetas por quilómetro percorrido.</p>
<p>Artigo 12º.-Gratificacións especiais ós escaparatistas.</p>
<p>O persoal non contratado como escaparatista que, non obstante, realice con carácter normal a función da ornamentación de escaparates nos establecementos, terá dereito en concepto de gratificación especial a un plus do dez por cento do seu salario base.</p>
<p>Capítulo III</p>
<p>Xornada laboral</p>
<p>Artigo 13º.-Condicións.</p>
<p>A xornada laboral será de 40 horas semanais de traballo efectivo.</p>
<p>No caso de as empresas teren necesidade de modifica-lo horario de traballo actualmente establecido para conseguir unha maior eficacia no seu funcionamento, as partes asinantes do convenio recoméndanlles ós afectados a súa mellor disposición para chegar a un entendemento.</p>
<p>As empresas quedan en liberdade para a apertura dos seus establecementos durante as tardes dos sábados de todo o ano, aínda que se deberán establece-las quendas rotativas correspondentes, de tal xeito que no ano os traballadores desfruten de descanso durante dezaoito sábados pola tarde.</p>
<p>Con excepción de Vigo, os establecementos do resto da provincia terán a opción de poder abrir durante as tardes deses sábados, se ben no caso de que se optase polo cerramento durante as tardes dos sábados, non quedarán obrigados a facer efectiva a paga extraordinaria de outubro.</p>
<p>Capítulo IV</p>
<p>Vacacións</p>
<p>Artigo 14º.-Contía.</p>
<p>Os traballadores afectados polo presente convenio desfrutarán de 30 días naturais de vacacións.</p>
<p>Artigo 15º.-Datas de desfrute.</p>
<p>O desfrute destes 30 días de vacacións estará comprendido entre os meses de abril a outubro, ambos inclusive, salvo que o traballador teña preferencia por outra época do ano.</p>
<p>Artigo 16º.-Determinación de quendas.</p>
<p>En cada empresa establecerase unha orde rotativa de preferencia, de tal forma que quen un ano foi primeiro á hora de elexir quenda, pasa a se-lo último no ano seguinte.</p>
<p>Capítulo V</p>
<p>Disposicións varias</p>
<p>Artigo 17º.-Xubilación.</p>
<p>Os traballadores que no momento da xubilación leven na empresa máis de 20 anos percibirán dela a cantidade de 236.491 pesetas; os que leven máis de 25 anos, 337.846, e os que leven máis de 30 anos, 422.303.</p>
<p>Artigo 18º.-Invalidez.</p>
<p>Durante a vixencia do convenio a todo traballador que lle sexa declarada unha situación legal de invalidez e que leve máis de quince anos ó servicio da empresa percibirá dela a cantidade de 67.569 pesetas; con máis de vinte anos, 92.907 pesetas; con máis de vintecinco anos, 143.586 pesetas; e con máis de trinta anos, 192.570 pesetas.</p>
<p>As ditas cantidades serán efectivas unha vez declarada oficialmente a invalidez e por unha soa vez.</p>
<p>Artigo 19º.-Defunción.</p>
<p>No caso de falecemento do traballador con polo menos un ano pertencendo á empresa, esta queda obrigada a satisfacerlles ós seus habentes dereito o importe de catro mensualidades iguais á derradeira que o traballador percibise, incrementada con tódolos emolumentos inherentes a ela.</p>
<p>Artigo 20º.-Incapacidade temporal.</p>
<p>En caso de incapacidade temporal derivada de enfermidade ou accidente debidamente acreditado pola Seguridade Social, do persoal comprendido no réxime de asistencia desta, a empresa completará as prestacións obrigatorias ata o importe íntegro das súas retribucións ata o límite de doce meses, aínda que o traballador fose substituído.</p>
<p>Artigo 21º.-Servicio militar.</p>
<p>Aplicarase o disposto no Estatuto dos traballadores.</p>
<p>Artigo 22º.-Roupa de traballo.</p>
<p>Ós traballadores que proceda proveráselles obrigatoriamente por parte da empresa de uniformes ou outra roupa de traballo das coñecidas e típicas para a realización das distintas e diversas actividades que o uso vén aconsellando.</p>
<p>A provisión de tales pezas farase ó comeza-la relación laboral entre as empresas e os traballadores en número de dúas pezas, que se repoñerán en anualidades sucesivas de maneira conveniente ou, cando menos, na metade delas.</p>
<p>Artigo 23º.-Excedencia por maternidade.</p>
<p>As traballadoras que, conforme o establecido no artigo 46.3º do Estatuto dos traballadores, soliciten un período de excedencia por un tempo non superior a un ano terán dereito á reserva do posto de traballo e á reincorporación a este unha vez finalizado o período de excedencia, sempre que o reingreso sexa solicitado cun mes de anticipación ó final dela.</p>
<p>Artigo 24º.-Licencias.</p>
<p>Os traballadores terán dereito a unha licencia retribuída de ata un máximo de tres días naturais ó ano, por necesidade de atender persoalmente asuntos propios que non admitan demora, téndose en conta para isto os desprazamentos que o traballador teña que realizar e as demais circunstancias que concorran no caso.</p>
<p>Esta licencia, demostrada a súa indubidable necesidade, concederase no acto, sen prexuízo das sancións que se lle poidan impor ó traballador que alegue causas que resulten falsas.</p>
<p>Igualmente, nos casos de morte ou enterramento do cónxuxe, ascendentes, descendentes ou irmáns, así como enfermidade grave do cónxuxe, pais e fillos e parto da esposa, os traballadores terán dereito a unha licencia retribuída de ata cinco días naturais, téndose en conta para isto os desprazamentos que o traballador teña que realizar e as demais circunstancias que concorran no caso.</p>
<p>Así mesmo, o traballador terá dereito a unha licencia retribuída de dous días, sen necesidade de ser xustificada. A dita licencia non poderá ser acumulable a períodos vacacionais e deberá ser solicitada cunha anticipación de 5 días polo menos.</p>
<p>Esta última licencia de dous días desaparecerá automaticamente do convenio no suposto de se producir con carácter xeral e a nivel nacional unha reducción da xornada.</p>
<p>Artigo 25º.-Recoñecemento médico.</p>
<p>As empresas afectadas por este convenio facilitaranlles ós traballadores que o soliciten un recoñecemento médico anual a través das súas mutuas patronais, Seguridade Social ou calquera outra forma que consideren oportuna.</p>
<p>Artigo 26º.-Taboleiro de anuncios.</p>
<p>As empresas afectadas por este convenio porán ó dispor dos traballadores un taboleiro de anuncios para inseri-las comunicacións de interese para estes.</p>
<p>Capítulo VI</p>
<p>Comisión paritaria</p>
<p>Artigo 27º.-Comisión paritaria.</p>
<p>As partes acordan nomear unha comisión paritaria composta por catro representantes dos traballadores e catro representantes empresariais para a interpretación das cláusulas do convenio.</p>
<p>A convocatoria das reunións deberase realizar en casos xustificados e por escrito dirixido á outra parte, con doce días de anticipación á data da reunión, detallando a orde do día. A asistencia ás ditas reunións será obrigatoria para ámbalas partes. A acta levantada será asinada no termo de 24 horas contadas desde a celebración da reunión.</p>
<p>Disposición derradeira</p>
<p>Artículo 28º.-Lexislación subsidiaria.</p>
<p>En todo o non previsto neste convenio será de aplicación o Estatuto dos traballadores e demais disposicións vixentes.</p>
<p>Disposicións adicionais</p>
<p>Primeira.-As diferencias económicas resultantes da aplicación do incremento salarial pactado, tendo en conta os efectos retroactivos ata o 1 de febreiro de 1995, faranse efectivas en dous prazos, pagadoiros o primeiro deles conxuntamente coa mensualidade de novembro de 1996 e o segundo coa mensualidade de decembro de 1996.</p>
<p>Segunda.-As partes nomean unha comisión paritaria que, en principio, estará configurada polos mesmos membros que o foran da comisión negociadora do presente convenio, para o estudio e subseguinte incorporación ó convenio do ano 97, das directrices do Acordo Marco de Comercio de 1996, no referido ás categorías profesionais.</p>
<p>Vigo, 9 de outubro de 1996</p>
<p>Táboa salarial anexa do convenio colectivo de traballo para o sector do comercio retallista téxtil de Pontevedra</p>
<p>Vixencia: do 1-2-1995 ó 31-1-1996</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario mensual</td></tr>
<tr><td></td></tr>
</tbody></table>
<table><tbody><tr><td>Grupo I. Persoal técnico titulado</td></tr>
<tr><td>Titulado de grao superior</td><td>93.224</td></tr>
<tr><td>Titulado de grao medio</td><td>90.185</td></tr>
<tr><td>Axudante técnico sanitario</td><td>89.172</td></tr>
<tr><td>Grupo II. Persoal mercantil técnico titulado</td></tr>
<tr><td>Director</td><td>101.329</td></tr>
<tr><td>Xefe de división</td><td>93.224</td></tr>
<tr><td>Xefe de persoal, de vendas, de compras e encargado xeral</td><td>93.224</td></tr>
<tr><td>Xefe de sucursal e de supermercado</td><td>90.185</td></tr>
<tr><td>Xefe de almacén</td><td>90.185</td></tr>
<tr><td>Xefe de grupo</td><td>90.185</td></tr>
<tr><td>Xefe de sección mercantil</td><td>89.557</td></tr>
<tr><td>Encargado de establecemento, vendedor, comprador e poxador</td><td>89.557</td></tr>
<tr><td>Intérprete</td><td>84.304</td></tr>
<tr><td>Persoal mercantil propiamente dito</td></tr>
<tr><td>Dependente maior</td><td>90.185</td></tr>
<tr><td>Viaxante</td><td>88.767</td></tr>
<tr><td>Corredor de praza</td><td>84.304</td></tr>
<tr><td>Dependente de 25 anos</td><td>88.358</td></tr>
<tr><td>Dependente de 22 a 25 anos</td><td>80.655</td></tr>
<tr><td>Axudante</td><td>74.985</td></tr>
<tr><td>Traballadores en formación (por 30 horas semanais efectivas, segundo R.D. 1992/84):</td></tr>
<tr><td>-de 16 anos</td><td>34.958</td></tr>
<tr><td>-de 17 anos</td><td>37.993</td></tr>
<tr><td>-de 18 anos</td><td>53.694</td></tr>
<tr><td>Grupo III. Persoal técnico non titulado</td></tr>
<tr><td>Director</td><td>101.329</td></tr>
<tr><td>Xefe de división</td><td>93.224</td></tr>
<tr><td>Xefe administrativo</td><td>91.197</td></tr>
<tr><td>Secretario</td><td>88.358</td></tr>
<tr><td>Contable</td><td>89.577</td></tr>
<tr><td>Xefe de sección administrativa</td><td>89.981</td></tr>
<tr><td>Persoal administrativo</td></tr>
<tr><td>Contable, caixeiro, taquimecanógrafo</td><td>89.577</td></tr>
<tr><td>Oficial administrativo</td><td>88.358</td></tr>
<tr><td>Auxiliar administrativo</td><td>79.900</td></tr>
<tr><td>Aspirante de 16 anos</td><td>46.612</td></tr>
<tr><td>Aspirante de 17 anos</td><td>50.662</td></tr>
<tr><td>Auxiliar de caixa de 16 e 17 anos</td><td>50.662</td></tr>
<tr><td>Auxiliar de caixa de 18 e 19 anos</td><td>72.083</td></tr>
<tr><td>Auxiliar de caixa de 20 a 24 anos</td><td>76.136</td></tr>
<tr><td>Auxiliar de caixa de 25 anos ou máis</td><td>81.395</td></tr>
<tr><td>Grupo IV. Persoal de servicios e actividades auxiliares</td></tr>
<tr><td>Xefe de sección ou servicio</td><td>89.980</td></tr>
<tr><td>Debuxante</td><td>88.329</td></tr>
<tr><td>Escaparatista</td><td>88.329</td></tr>
<tr><td>Axudante de montaxe</td><td>70.210</td></tr>
<tr><td>Delineante, visitador, rotulista</td><td>78.028</td></tr>
<tr><td>Cortador</td><td>82.079</td></tr>
<tr><td>Axudante de cortador</td><td>78.006</td></tr>
<tr><td>Xefe de taller</td><td>80.169</td></tr>
<tr><td>Profesional de oficio de 1ª</td><td>79.900</td></tr>
<tr><td>Profesional de oficio de 2ª</td><td>77.065</td></tr>
<tr><td>Profesional de oficio de 3ª</td><td>76.255</td></tr>
<tr><td>Capataz</td><td>79.900</td></tr>
<tr><td>Profesional de oficio axudante</td><td>74.090</td></tr>
<tr><td>Mozo especializado</td><td>79.900</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario mensual</td></tr>
<tr><td></td></tr>
</tbody></table>
<table><tbody><tr><td>Ascensorista, telefonista, mozo, empaquetadora, reparadora de medias e cosedora de sacos, maiores de 18 anos.</td><td>77.874</td></tr>
<tr><td>As mesmas categorías, con menos de 18 anos, igual que os aspirantes, segundo a súa idade.</td></tr>
<tr><td>Grupo V. Persoal subalterno</td></tr>
<tr><td>Conserxe</td><td>75.274</td></tr>
<tr><td>Cobrador</td><td>75.274</td></tr>
<tr><td>Vixilante, sereno, ordenanza, porteiro</td><td>72.083</td></tr>
<tr><td>Persoal de limpeza</td><td>72.083</td></tr>
<tr><td>Nota: o persoal de limpeza por horas percibirá o seu salario en proporción ás horas traballadas</td></tr>
</tbody></table>
<p>Táboa salarial anexa do convenio coelctivo de traballo para o sector do comercio retallista téxtil de Pontevedra</p>
<p>Vixencia: do 1-2-1996 ó 31-1-1997</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario mensual</td></tr>
<tr><td></td></tr>
</tbody></table>
<table><tbody><tr><td>Grupo I. Persoal técnico titulado</td></tr>
<tr><td>Titulado de grao superior</td><td>96.673</td></tr>
<tr><td>Titulado de grao medio</td><td>93.552</td></tr>
<tr><td>Axudante técnico sanitario</td><td>92.471</td></tr>
<tr><td>Grupo II. Persoal mercantil técnico titulado</td></tr>
<tr><td>Director</td><td>105.078</td></tr>
<tr><td>Xefe de división</td><td>96.673</td></tr>
<tr><td>Xefe de persoal, de vendas, de compras e encargado xeral</td><td>96.673</td></tr>
<tr><td>Xefe de sucursal e de supermercado</td><td>93.522</td></tr>
<tr><td>Xefe de almacén</td><td>93.522</td></tr>
<tr><td>Xefe de grupo</td><td>93.522</td></tr>
<tr><td>Xefe de sección mercantil</td><td>92.891</td></tr>
<tr><td>Encargado de establecemento, vendedor, comprador e poxador</td><td>92.891</td></tr>
<tr><td>Intérprete</td><td>87.423</td></tr>
<tr><td>Persoal mercantil propiamente dito</td></tr>
<tr><td>Dependente maior</td><td>93.522</td></tr>
<tr><td>Viaxante</td><td>92.051</td></tr>
<tr><td>Corredor de praza</td><td>87.423</td></tr>
<tr><td>Dependente de 25 anos</td><td>91.627</td></tr>
<tr><td>Dependente de 22 a 25 anos</td><td>83.639</td></tr>
<tr><td>Axudante</td><td>77.759</td></tr>
<tr><td>Traballadores en formación (por 30 horas semanais efectivas, segundo R.D. 1992/1984):</td></tr>
<tr><td>-de 16 anos</td><td>36.251</td></tr>
<tr><td>-de 17 anos</td><td>39.399</td></tr>
<tr><td>-de 18 anos</td><td>55.681</td></tr>
<tr><td>Grupo III. Persoal técnico non titulado</td></tr>
<tr><td>Director</td><td>105.078</td></tr>
<tr><td>Xefe de división</td><td>96.673</td></tr>
<tr><td>Xefe administrativo</td><td>94.571</td></tr>
<tr><td>Secretario</td><td>91.627</td></tr>
<tr><td>Contable</td><td>92.891</td></tr>
<tr><td>Xefe de sección administrativa</td><td>93.310</td></tr>
<tr><td>Persoal administrativo</td></tr>
<tr><td>Contable, caixeiro, taquimecanógrafo</td><td>92.891</td></tr>
<tr><td>Oficial administrativo</td><td>91.627</td></tr>
<tr><td>Auxiliar administrativo</td><td>82.856</td></tr>
<tr><td>Aspirante de 16 anos</td><td>48.337</td></tr>
<tr><td>Aspirante de 17 anos</td><td>52.536</td></tr>
<tr><td>Auxiliar de caixa de 16 e 17 anos</td><td>52.536</td></tr>
<tr><td>Auxiliar de caixa de 18 e 19 anos</td><td>74.750</td></tr>
<tr><td>Auxiliar de caixa de 20 a 24 anos</td><td>78.953</td></tr>
<tr><td>Auxiliar de caixa de 25 anos ou máis</td><td>84.407</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario mensual</td></tr>
<tr><td></td></tr>
</tbody></table>
<table><tbody><tr><td>Grupo IV. Persoal de servicios e actividades auxiliares</td></tr>
<tr><td>Xefe de sección ou servicio</td><td>93.309</td></tr>
<tr><td>Debuxante</td><td>91.597</td></tr>
<tr><td>Escaparatista</td><td>91.597</td></tr>
<tr><td>Axudante de montaxe</td><td>72.808</td></tr>
<tr><td>Delineante, visitador, rotulista</td><td>80.915</td></tr>
<tr><td>Cortador</td><td>85.116</td></tr>
<tr><td>Axudante de cortador</td><td>80.892</td></tr>
<tr><td>Xefe de taller</td><td>83.135</td></tr>
<tr><td>Profesional de oficio de 1ª</td><td>82.856</td></tr>
<tr><td>Profesional de oficio de 2ª</td><td>79.916</td></tr>
<tr><td>Profesional de oficio de 3ª</td><td>79.076</td></tr>
<tr><td>Capataz</td><td>82.856</td></tr>
<tr><td>Profesional de oficio axudante</td><td>76.831</td></tr>
<tr><td>Mozo especializado</td><td>82.856</td></tr>
<tr><td>Ascensorista, telefonista, mozo, empaquetadora, reparadora de medias e cosedora de sacos, maiores de 18 anos.</td><td>80.755</td></tr>
<tr><td>As mesmas categorías, con menos de 18 anos, igual que os aspirantes, segundo a súa idade.</td></tr>
<tr><td>Grupo V. Persoal subalterno</td></tr>
<tr><td>Conserxe</td><td>78.059</td></tr>
<tr><td>Cobrador</td><td>78.059</td></tr>
<tr><td>Vixilante, sereno, ordenanza, porteiro</td><td>74.750</td></tr>
<tr><td>Persoal de limpeza</td><td>74.750</td></tr>
<tr><td>Nota: o persoal de limpeza por horas percibirá o seu salario en proporción ás horas traballadas</td></tr>
</tbody></table>
<p>8201</p>

