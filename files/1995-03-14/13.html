---
date: '1995-03-14'
id: BB2A
page: 1
number: 51
agency: XULGADO DE PRIMEIRA INSTANCIA E INSTRUCCIÓN DE NEGREIRA
section: V. ADMINISTRACIÓN DE XUSTIZA
title: Edicto (5/1995).
range: Edicto
url: 'https://www.xunta.gal/dog/Publicados/1995/19950314/AnuncioBB2A_gl.html'
---
<p>En cumprimento do acordado, por resolución do día da data, dictada polo xuíz do Xulgado de Primeira Instancia e Instrucción de Negreira (A Coruña), faise saber que neste xulgado se tramita expediente de xurisdicción voluntaria, baixo o número 5/1995, promovido por Porfirio Pose Soto, sobre declaración de falecemento de Domingo Pablo Pose Soto, nacido o 30 de abril de 1909 en Rial, parroquia de Ordoeste, municipio da Baña (A Coruña), fillo de Manuel Pose Mourelle e Manuela Soto Mayo, o cal emigrou a Cuba no ano 1930, mantendo correspondencia coa súa familia ata o ano 1978, non volvendo a terse noticias súas a partir dese momento.</p>
<p>O que para os fins previdos nos artigos 2.042 e seguintes da Lei de axuizamento civil, en relación cos 193 e concordantes do Código civil, se fai público mediante o presente edicto, o cal se publicará no Boletín Oficial del Estado e Diario Oficial de Galicia por dúas veces e cun intervalo de quince días, para os efectos legais e para que calquera persoa que o considere oportuno poida comparecer perante este xulgado para ser oída no mencionado expediente.</p>
<p>Dado en Negreira o dezanove de xaneiro de mil novecentos noventa e cinco.</p>
<p>O xuíz</p>
<p>Rubricado</p>
<p>O secretario</p>
<p>Rubricado</p>

