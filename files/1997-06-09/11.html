---
date: '1997-06-09'
id: 72AA
page: 5
number: 109
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de abril de 1997, da Delegación Provincial de Lugo, pola que
  se dispón a inscrición no rexistro e publicación, no Diario Oficial de
  Galicia, do convenio colectivo de ámbito provincial para o sector de
  edificación e obras públicas e de materiais e prefabricados da construcción.
range: Resolución
url: 'https://www.xunta.gal/dog/Publicados/1997/19970609/Anuncio72AA_gl.html'
---
<p>Visto o texto do acordo asinado o día 5 de marzo de 1997 pola comisión deliberadora dos convenios colectivos para o sector de edificación e obras públicas e materiais e prefabricados da construcción (códigos 2700255 e 2700395) da provincia de Lugo, integrada polas representacións da Asociación Provincial de Empresarios de Construcción e das centrais sindicais FEMCA-UGT, CC.OO., USO e CIG, mediante o que se fixa o calendario laboral para o ano 1997, no ámbito dos referidos convenios, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto</p>
<p>1040/1981, do 22 de maio, sobre rexistro e depósito de convenios colectivos de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do devandito acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 28 de abril de 1997.</p>
<p>Manuel Bande Díaz</p>
<p>Delegado provincial de Lugo</p>
<p>Asistentes.</p>
<p>Representación sindical:</p>
<p>Por FEMCA-UGT:</p>
<p>Adolfo Mosteirín Turia.</p>
<p>Alfonso García Capón.</p>
<p>Por CC.OO.:</p>
<p>Ángel Barreiro Pérez.</p>
<p>Jesús Varela Lodeiro.</p>
<p>Por USO:</p>
<p>María del Carmen Arias Río.</p>
<p>Pola CIG:</p>
<p>Iñaki García Gómez.</p>
<p>Representatividade no sector:</p>
<p>Convenio de edificación e obras públicas:</p>
<p>Por FEMCA-UGT 37,2% de representación.</p>
<p>Por CC.OO. 29,7% de representación.</p>
<p>Por USO 10,5% de representación.</p>
<p>Pola CIG 17,6% de representación.</p>
<p>Convenio de materiais e prefabricados para a construcción:</p>
<p>Por FEMCA-UGT 47,2% de representación.</p>
<p>Por CC.OO. 25% de representación.</p>
<p>Por USO 2,8 de representación.</p>
<p>Pola CIG 22,2% de representación.</p>
<p>Representación patronal (APEC):</p>
<p>Hipólito Trinidad Losada.</p>
<p>Ricardo Castro López.</p>
<p>José Juan Meijide Castro.</p>
<p>Antonio Rodríguez Suárez.</p>
<p>Juan Manuel González Zaera.</p>
<p>José Antonio Tosar López.</p>
<p>Silvano Pizarro Gómez.</p>
<p>Na cidade de Lugo, sede social de APEC, reúnense os representantes das centrais sindicais e de APEC que se relacionan, como compoñentes da comisión deliberadora dos convenios provinciais de edificación e obras públicas, materiais e prefabricados para a construcción co obxecto de tratar sobre o calendario laboral para o ano 1997.</p>
<p>Logo dunha ampla deliberación, adóptanse os seguintes acordos:</p>
<p>Primeiro.-Adapta-lo calendario laboral á xornada de 1.768 horas anuais, sen prexuízo de proceder á súa modificación se a comisión deliberadora do convenio xeral do sector no ámbito estatal acordase unha xornada anual distinta.</p>
<p>Segundo.-Considerar días de descanso, nos convenios de edificación e obras públicas e o de materiais e prefabricados para a construcción os seguintes días:</p>
<p>-10 de febreiro.</p>
<p>-2 de maio.</p>
<p>-24, 26 e 31 de decembro.</p>
<p>Ademais dos días citados, os traballadores desfrutarán de tres días de descanso mediante acordo coa empresa. Os traballadores que ó remate dos seus contratos non tivesen desfrutado os tres días, os que queden pendentes serán compensados coas retribucións salariais correspondentes á xornada normal dos ditos días, en proporción ó tempo traballado durante o ano.</p>
<p>Naqueles municipios nos que o martes de Entroido, día 11 de febreiro, fose festivo e os traballadores non tivesen desfrutado de descanso o día 10, as empresas deberán darlles xornada de descanso o día anterior ou posterior hábil a unha festividade local. Igualmente, cando un festivo local coincide con día de descanso, este pasarase ó seguinte día laborable.</p>
<p>E en proba de conformidade, asínase a presente acta en Lugo o cinco de marzo de mil novecentos noventa e sete; aínda que a CIG non subscribe o acordo, queda, non obstante, aprobado pola maioría absoluta da representación sindical e a totalidade dos representantes empresariais.</p>
<p>4374</p>

