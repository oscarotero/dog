---
date: '1997-06-09'
id: 72F2
page: 5
number: 109
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de maio de 1997, da Dirección Xeral de Industria, pola que se
  lle concede ó Instituto de Formación e Estudios Sociais-UGT a cualificación de
  entidade autorizada para a impartición de cursos teórico-prácticos para a
  formación de instaladores de gas nas categorías de IG-I e IG-II.
range: Resolución
url: 'https://www.xunta.gal/dog/Publicados/1997/19970609/Anuncio72F2_gl.html'
---
<p>Vista a documentación presentada polo Instituto de Formación e Estudios Sociais-UGT, pola que solicitan lles sexa concedida a cualificación de entidade autorizada para a impartición de cursos teórico-prácticos para a formación de instaladores de gas nas categorías IG-I e IG-II.</p>
<p>Vista a Orde do 17 de decembro de 1985, do Ministerio de Industria e Enerxía, pola que se aproban a instrucción sobre documentación e posta en servicio das instalacións receptoras de gases combustibles e a instrucción sobre instaladores autorizados de gas e empresas instaladoras, na que se establecen as diferentes probas e requisitos para a obtención dos distintos tipos de carnés, así como as condicións que teñen que cumpri-las entidades autorizadas para a formación de instaladores.</p>
<p>Ó considerar que a entidade solicitante cumpre cos requisitos regulamentariamente establecidos, esta dirección xeral,</p>
<p>RESOLVE:</p>
<p>Outorgarlle ó Instituto de Formación e Estudios Sociais-UGT a cualificación de entidade autorizada para a impartición de cursos teórico-prácticos para a formación de instaladores de gas nas categorías IG-I e IG-II, e proceder á súa inscrición no rexistro correspondente da Dirección Xeral de Industria.</p>
<p>Para o inicio das actividades, deberán presentar perante a delegación provincial de Industria e Comercio correspondente, fotocopia desta resolución, así como a programación, profesorado, tarifas, lugar, horarios e exames dos cursos, co fin de realiza-lo control correspondente.</p>
<p>Así mesmo, e para efectos estatísticos e de control, deberase presentar nas delegacións provinciais de Industria e Comercio correspondentes unha memoria anual das actuacións na provincia, debendo figurar nela os datos relacionados no punto 12.4º da devandita Orde do 17 de decembro de 1985, e na Dirección Xeral de Industria un resumo destas en toda a Comunidade Autónoma galega.</p>
<p>Esta autorización deberá renovarse ós dous anos, para o cal se deberá acreditar perante a Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 7 de maio de 1997.</p>
<p>Joaquín del Moral Crespo</p>
<p>Director xeral de Industria</p>
<p>4156</p>

