---
date: '1997-06-09'
id: '7346'
page: 5
number: 109
agency: CONCELLO DE BEGONTE
section: VI. ANUNCIOS
title: >-
  Edicto do 4 de abril de 1997 polo que se anuncia a aprobación definitiva das
  normas subsidiarias de planeamento do concello de Begonte.
range: Edicto
url: 'https://www.xunta.gal/dog/Publicados/1997/19970609/Anuncio7346_gl.html'
---
<p>Eu, Celestino Díaz Pardeiro, secretario titular do Concello de Begonte, provincia de Lugo, certifico:</p>
<p>Que o Pleno do Concello, na sesión extraordinaria que celebrou o día 3 de abril de 1997, aprobou definitivamente as normas subsidiarias de planeamento do Concello de Begonte, acordo e normativa que se describen a continuación:</p>
<p>Aprobación definitiva das normas subsidiarias de planeamento do Concello de Begonte. A continuación, seguindo a orde do día, o alcalde-presidente dá conta ó Pleno do contido do informe da Dirección Xeral de Calidade Medioambiental e Urbanismo, con data do 6 de marzo de 1997, no que se fai constar que a nova documentación enviada por este concello e aprobada polo Pleno o día 30 de xaneiro deste ano, cumpre as observacións indicadas no anterior informe da devandita dirección xeral, e como consecuencia informe favorablemente o proxecto de normas subsidiarias de planeamento deste concello.</p>
<p>Considerando que o proxecto técnico das normas de planeamento do Concello de Begonte, redactadas polo equipo técnico da empresa Ingeniería del Atlántico, S.A. (IDASA) o aprobou inicialmente, o Pleno do Concello en sesión celebrada o día 7 de marzo de 1997.</p>
<p>Considerando que o proxecto técnico se someteu á información pública polo prazo dun mes, mediante anuncios publicados no xornal El progreso de Lugo, con data do 19 de marzo de 1996; no número 72 do BOP de Lugo, do 27 do mesmo mes; e no DOG número 78, do 22 de abril do mesmo ano; que se presentaron vintenove alegacións, que foron informadas polo equipo técnico redactor do planeamento.</p>
<p>Considerando que, remitido o proxecto das normas subsidiarias á consideración da Consellería de Política Territorial, Obras Públicas e Vivenda, ésta, a través da Dirección Xeral de Calidade Medioambiental e Urbanismo, con data do 21 de novembro de 1996, emitiu o preceptivo informe vinculante con determinadas observacións que foron recollidas polos redactores nun documento anexo aprobado polo Pleno do Concello o día 30 de xaneiro de 1997,</p>
<p>no que se corrixen as deficiencias indicadas no dito informe, anexo que se integrou no contexto normativo xeral.</p>
<p>Considerando que, posteriormente, aquela dirección xeral, con data do 6 de marzo de 1997, acordou informar favorablemente o proxecto das normas subsidiarias de planeamento, facendo constar que, en todo caso, o aproveitamento urbanístico correspondente ós propietarios do solo será o que determina o artigo 2 do Real decreto-lei 5/1996, do 7 de xuño, sobre medidas liberalizadoras en materia de solo.</p>
<p>Considerando que, á vista dos informes dos técnicos redactores do proxecto e do informe preceptivo e vinculante da reiterada dirección xeral:</p>
<p>a) Procede estima-las alegacións da Delegación Provincial de Economía e Facenda de Lugo. Patrimonio do Estado. Urbanismo, nº 899; Ángel Freire Rodríguez, nº 106; Xefatura Provincial de Estradas. Xunta de Galicia; Eduardo Souto Crespo, nº 136; Antonio Grandío López, nº 138; Luis Ferreiro Piñeiro, nº 139; Vicente Fernández García, nº 149 e Francisco Lorenzo Sánchez, nº 153.</p>
<p>b) Procede estimar parcialmente as alegacións de María Paz Díaz Rozas, nº 131; José Luis Pardo Fernández, nº 137, no que se refire a recualificación do solo; María Fernández Rega, nº 147, en recualificación do solo e María Manuela García Pérez, nº 148.</p>
<p>c) Estimadas e modificada a ordenación da zona de acordo co informe vinculante de urbanismo as de María Rivas Criado, nº 152 e Antonio Varela Lagarés, nº 154.</p>
<p>d) Desestimar parcialmente as alegacións de José Luis Pardo Fernández, nº 137, no relativo á Capela e a de María Fernández Rega, nº 147, no relativo á Eirexa.</p>
<p>e) Desestimar integramente as presentadas por José Luis González Farelo, nº 121; José Antonio Díaz Ares, nº 122; Jesús Piñeiro Cruz, nº 126; Cristina López Lorenzo, nº 129; Antonio Iglesias Rodríguez, nº 130; Eliseo Redondo Vilar, nº 141; Francisca López Varela e outras, nº 142; Demetrio Otero Parguiña, nº 145 e José Luis González Carreira, nº 159.</p>
<p>f) Desestimadas e modificada a ordenación da zona de acordo co informe vinculante de urbanismo as alegacións de Emilio Saavedra Pardo, nº 140; Néstor Corral Puente, nº 143 e Alfonso Pastrana Herreras, nº 158.</p>
<p>g) Considerar como requirimento de información e non como alegacións, os escritos presentados por Rosario Roca Santamariña, nº 144 e María Rivas Criado, nº 151.</p>
<p>Considerando que as modificacións recollidas polo equipo redactor no anexo referenciado, en cumprimento do informe vinculante con data do 21 de</p>
<p>novembro de 1996 no contexto normativo xeral do proxecto de normas subsidiarias de planeamento.</p>
<p>O Pleno do Concello, por unanimidade , en votación ordinaria, co quorum da maioría legal prevista no artigo 43.3º i) da Lei básica reguladora da Administración local, do 2 de abril de 1985 e no informe preceptivo do secretario, segundo dispoñen os artigos 54 do texto refundido de réxime local e 173 do Regulamento de organización, funcionamento e réxime xurídico das entidades locais; e vistos os artigos 114 do texto refundido da Lei do solo; 130, 131, 150 e 151 do regulamento de planeamento; disposición transitoria primeira e artigos 2 e 7 da Lei 7/1995, do 29 de xuño, da Xunta de Galicia; así como os artigos 1, 2, 3 e 4 do Real decreto-lei 5/1996, do 7 de xuño, adoptou o seguinte acordo:</p>
<p>Primeiro.-Aprobar definitivamente as normas de planeamento do Concello de Begonte, estimando as alegacións consignadas neste acordo e que quedan incorporadas a elas coas modificacións conseguintes, xuntamente coas observacións contidas no informe previo e vinculante da Dirección Xeral de Calidade Medioambiental e Urbanismo que se integran no contexto da normativa xeral; faise constar especificamente que, en todo caso, o aproveitamento urbanístico correspondente ós propietarios do solo será o que determine o artigo 2 do Real decreto-lei 5/1996, do 7 de xuño, sobre medidas liberalizadoras en materia de solo.</p>
<p>Segundo.-Desestima-las alegacións que constan neste acordo polas razóns que nel quedan especificadas.</p>
<p>Terceiro.-Publica-lo presente acordo no Diario Oficial de Galicia e xuntamente coas normas urbanísticas e ordenanzas nelas contidas, no BOP, na forma regulamentaria.</p>
<p>Cuarto.-Notificárlle-lo presente acordo a tódolos interesados que compareceron neste expediente, con expresión dos recursos correspondentes.</p>
<p>Quinto.-Remitir copia do expediente administrativo completo e dous exemplares das normas subsidiarias de planeamento, con tódolos planos e documentos que as integran, á Consellería de Política Territorial, Obras Públicas e Vivenda, en cumprimento do disposto no artigo 8 d) da Lei 7/1995, do 29 de xuño, de delegación e distribución de competencias en materia de urbanismo.</p>
<p>Sexto.-Levanta-la suspensión de licencias realizada como consecuencia da aprobación inicial das normas subsidiarias, en virtude do disposto no derradeiro parágrafo do artigo 102.3º da Lei do solo, texto refundido de 1992.</p>
<p>Contra o acordo que se fai público poderase interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte da publicación deste anuncio, debendo comunicarllo, previamente e por escrito ó Concello, segundo dispón o artigo 110.3º da lei 30/1992,</p>
<p>do 26 de novembro, de réxime xurídico das administracións públicas e do procedemento administrativo común, sen prexuízo da utilización de calquera outro recurso que considere oportuno, ou o exercicio das accións que procedan ante a xurisdicción competente.</p>
<p>Begonte, 4 de abril de 1997.</p>
<p>Visto e prace</p>
<p>José Pena Rábade</p>
<p>Alcalde</p>
<p>Celestino Díaz Pardeiro</p>
<p>Secretario</p>
<p>3678</p>

