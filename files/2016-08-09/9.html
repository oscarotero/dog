---
date: '2016-08-09'
id: G1994-130716-0003
page: 35461
number: 150
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (494/2016).
range: Edicto
url: >-
  https://www.xunta.gal/dog/Publicados/2016/20160809/AnuncioG1994-130716-0003_gl.html
---
<p>Eu, María Isabel Freire Corzo, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 494/2016 desta sección, seguido por instancia de María Dolores Hurtado Ventoso contra Fogasa e Chen Jinxiao, sobre despedimento disciplinario, se ditou a seguinte resolución:</p>
    <p>«Dilixencia de ordenación da letrada da Administración de xustiza María Isabel Freire Corzo.</p>
    <p>A Coruña, 12 de xullo de 2016.</p>
    <p>O anterior escrito subscrito polo letrado Carlos Castro Álvarez, en nome e representación de María Dolores Hurtado Ventoso, únase ao recurso da súa razón xunto coas súas copias.</p>
    <p>Tense por interposto o recurso de casación para unificación de doutrina. Fórmese peza separada que se encabezará con testemuño da sentenza ditada por esta sala e emprácense as demais partes para que comparezan mediante escrito de letrado, ante a Sala do Social do Tribunal Supremo, dentro do prazo de dez días, achegando copias do dito escrito e designando un domicilio para notificacións na sede da dita sala; deberase acreditar a representación da parte de non constar previamente nas actuacións.</p>
    <p>Ao no figurar ata o día da data a certificación de sentenza solicitada, solicítese do Tribunal Superior de Xustiza de Murcia para que se remita o antes posible.</p>
    <p>Unha vez verificado, remítanse as actuacións ao dito tribunal.</p>
    <p>A parte recorrente enténdese que compareceu de dereito coa remisión das actuacións.</p>
    <p>Comuníqueselle ao Xulgado do Social número 1 de Santiago de Compostela que contra a resolución desta sala se recorreu en casación para unificación de doutrina.</p>
    <p>Notifíqueselles ás partes e fágaselles saber que contra esta resolución non cabe ningún recurso.</p>
    <p>Acórdoo e asínoo. Dou fe».</p>
    <p>Para que así conste para efectos da súa publicación no Diario Oficial de Galicia, co fin de que lle sirva de notificación en legal forma a Chen Jinxiao, actualmente en ignorado paradoiro, coa advertencia de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento, expido e asino este edicto.</p>
    <p>A Coruña, 7 de xuño de 2016</p>
    <footer><p>A letrada da Administración de xustiza</p></footer>

