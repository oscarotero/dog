---
date: '2013-07-18'
id: G2348-280613-0003
page: 28639
number: 136
agency: Xulgado do Social número 5 da Coruña
section: V. Administración de xustiza.
title: EDICTO (DSP 672/2012-M).
range: Edicto
url: >-
  https://www.xunta.gal/dog/Publicados/2013/20130718/AnuncioG2348-280613-0003_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número DSP 672/12 por instancia de Lorena Almao Zarauza contra Muebles Ciudad de Marineda, sobre despedimento, nos cales no día oito de maio se ditou sentenza cuxa parte dispositiva di textualmente:</p>
    <p>«Resolvo que debo aceptar e acepto a demanda que en materia de despedimento foi interposta por Lorena Almao Zarauza contra a empresa Muebles Ciudad de Marineda, S.L. e, en consecuencia, debo declarar e declaro improcedente o despedimento do que o demandante foi obxecto con data do 14 de maio de 2012; e condeno a que a entidade Muebles Ciudad de Marineda, S.L., no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que rexían con anterioridade, con aboamento dos salarios de tramitación desde a data do despedimento ata a notificación desta resolución, que ascenden a 38,36 € diarios, ou ben ao aboamento dunha indemnización por despedimento a razón de 2.004,221 €.</p>
    <p>O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>No suposto de non optar o empresario pola readmisión ou a indemnización, enténdese que procede a primeira.</p>
    <p>Que debo aceptar e acepto parcialmente a demanda que en materia de cantidade foi interposta por Lorena Almao Zarauza contra a entidade Muebles Ciudad de Marineda, S.L. e, en consecuencia, debo condenar e condeno a Muebles Ciudad de Marineda, S.L. a que lle aboe á demandante a cantidade de 4.020,25 € brutos, polos salarios percibidos en marzo, abril e ata o 14 de maio de 2012, pola compensación económica pola falta de desfrute de vacacións e os atrasos do ano 2011, así como os derivados de actualización salarial segundo o convenio para o 2011 e os quince días por falta de aviso previo, incrementadas no xuro do 10 % por demora e aplicable aos conceptos salariais.</p>
    <p>Notifíqueselles esta resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase o recorrente que non for traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1 a) da Lei reguladora da xurisdición social, na conta aberta na entidade Banesto, a nome deste xulgado co núm. 47570000, código 36 e o nº de expediente, acreditándoo mediante a presentación do xustificante de ingreso no período comprendido ata a formalización do recurso, así como, en caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade, no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>Para que conste, para inserir no <em>Diario Oficial de Galicia</em>, co fin de que lle sirva de notificación á empresa demandada Muebles Ciudad de Marineda, S.L., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, expido e asino este edicto.</p>
    <p>A Coruña, 28 de xuño de 2013</p>
    <footer><p>María Jesús Hernando Arenas<br>Secretaria xudicial</p></footer>

