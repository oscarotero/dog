---
date: '2013-07-18'
id: G1994-270613-0004
page: 28633
number: 136
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 176/2011 MRA).
range: Edicto
url: >-
  https://www.xunta.gal/dog/Publicados/2013/20130718/AnuncioG1994-270613-0004_gl.html
---
<p>Tipo e número de recurso: recurso de suplicación 176/2011 MRA.</p>
    <p>Xulgado de orixe/autos: Demanda 499/2010 Xulgado do Social número 4 de Vigo.</p>
    <p>Recorrente: João da Silva. Avogado: Rubén González Rodríguez.</p>
    <p>Recorridos: Instituto Nacional da Seguridade Social, Tesouraría Xeral da Seguridade Social, Dasilva y Freitas, S.L. </p>
    <p>M. Socorro Bazarra Varela, secretaria xudicial da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 176/2011 desta sección, seguido por instancia de João da Silva contra a empresa Instituto Nacional da Seguridade Social (INSS), Tesouraría Xeral da Seguridade Social (TXSS), Dasilva y Freitas, S.L., sobre accidente, se ditou a seguinte resolución:</p>
    <p>«Que desestimando o recurso de suplicación interposto por João da Silva contra a Sentenza do 8 de outubro de 2010, ditada polo Xulgado do Social número 4 de Vigo en autos seguidos por instancia do recorrente fronte ao INSS, TXSS, Dasilva y Freitas, S.L., a sala confírmaa integramente.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta sala do social dentro do improrrogable prazo de dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público de Seguridade Social, deberá consignar a cantidade de 600 euros en concepto de depósito para recorrer na conta de consignacións desta sala, aberta en Banesto co número 1552, debendo indicar no campo concepto “Recurso”, seguido do código “35 Social casación”. Se o ingreso se fai mediante transferencia bancaria deberá incluír tras a conta referida, separado por un espazo, o código “35 Social casación”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta a nosa sentenza, o pronunciamos, mandamos e asinamos.</p>
    <p>Advírteselle á parte en ignorado paradoiro que, a partir deste momento, se lle efectuarán as notificacións en estrados, salvo que se trate de autos, sentenzas ou emprazamentos, de acordo co previsto no artigo 59 da Lei de procedemento laboral».</p>
    <p>E para que así conste para os efectos da súa publicación no <em>Diario Oficial de Galicia</em> co fin de que lle sirva de notificación en forma a Dasilva y Freitas, S.L., coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 24 de xuño de 2013</p>
    <footer><p>A secretaria xudicial</p></footer>

