---
date: '2013-07-18'
id: G2348-280613-0001
page: 28643
number: 136
agency: Xulgado do Social número 5 da Coruña
section: V. Administración de xustiza.
title: EDICTO (DSP 1204/2012).
range: Edicto
url: >-
  https://www.xunta.gal/dog/Publicados/2013/20130718/AnuncioG2348-280613-0001_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número DSP 1204/2012 por instancia de José Manuel Díaz Prieto contra Esabe Vigilancia, S.A. e Sabico Seguridad, S.A., coa intervención do Ministerio Fiscal e o Fondo de Garantía Salarial, sobre despedimento nulo, nos cales no día 18 de xuño de 2013 se ditou sentenza cuxa parte dispositiva di textualmente:</p>
    <p>«Ditame.</p>
    <p>Que debo estimar e estimo a demanda de despedimento interposta por José Manuel Díaz Prieto contra Esabe Vigilancia, S.A. e, en consecuencia, debo declarar e declaro nulo o despedimento de que foi obxecto o 3 de outubro de 2012, e en consecuencia debo condenar e condeno a Esabe Vigilancia, S.A. a que proceda á inmediata readmisión do traballador, con aboamento dos salarios de tramitación devindicados desde tal data, a razón de 72,50 € día, e ao aboamento dunha indemnización por indemnización por danos e perdas, a razón de 5.000 €.</p>
    <p>Que debo desestimar e desestimo a demanda de despedimento interposta por José Manuel Díaz Prieto contra Sabico Seguridad, S.A. e, en consecuencia, debo absolvela das pretensións formuladas na súa contra.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da LRXS na conta aberta na entidade Banesto, a nome deste xulgado, co número 47570000, código 36 e número de expediente, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade, no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>Para que conste e inserir no Diario Oficial de Galicia co fin de que lle sirva de notificación á empresa demandada Esabe Vigilancia, S.A., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, expido e asino o presente edicto.</p>
    <p>A Coruña, 28 de xuño de 2013</p>
    <footer><p>María Jesús Hernando Arenas<br>Secretaria xudicial</p></footer>

