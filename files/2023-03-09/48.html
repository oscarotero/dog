---
date: '2023-03-09'
id: L104-010323-0001
page: 17144
number: 48
agency: Concello de Ares
section: VI. Anuncios. b) Administración local.
title: >-
  EDICTO de aprobación inicial do estudo de detalle para ordenación de parcela
  en conxunto edificatorio no lugar da Regueira, Caamouco.
range: Anuncio
url: >-
  https://www.xunta.gal/dog/Publicados/2023/20230309/AnuncioL104-010323-0001_gl.html
---
<p>Por acordo da Xunta de Goberno Local do día 27 de febreiro de 2023 aprobouse inicialmente o seguinte estudo de detalle:</p>
    <table>
     <tbody>
      <tr>
       <td>Tipo de instrumento:</td>
       <td>Estudo de detalle</td>
      </tr>
      <tr>
       <td>Ámbito:</td>
       <td>Parcela lugar da Regueira-Caamouco</td>
      </tr>
      <tr>
       <td>Instrumento que desenvolve:</td>
       <td>Plan xeral de ordenación municipal de Ares</td>
      </tr>
      <tr>
       <td>Obxecto:</td>
       <td>Ordenar volumes</td>
      </tr>
      <tr>
       <td>Clasificación do solo:</td>
       <td>Solo urbano</td>
      </tr>
      <tr>
       <td>Cualificación do solo:</td>
       <td>Ordenanza 6, edificación extensiva, grao C</td>
      </tr>
     </tbody>
    </table>
    <p>De conformidade co artigo 80.2 da Lei 2/2016, do 10 de febreiro, do solo de Galicia, así como no artigo 194.2 do seu regulamento, sométese o expediente a información pública polo prazo dun mes contado desde o día seguinte ao de publicación do presente anuncio no Diario Oficial de Galicia en nun xornal dos de maior difusión na provincia.</p>
    <p>Durante o período de información pública, quedará o expediente á disposición de calquera que queira examinalo, para os efectos de que se presenten as alegacións que se consideren pertinentes. Así mesmo, estará á disposición dos interesados na sede electrónica deste concello (enderezo https://concellodeares.com).</p>
    <p>Así mesmo, suspéndese o outorgamento das seguintes licenzas nas áreas afectadas polo estudo de detalle e cuxas novas determinacións supoñan modificación do réxime urbanístico vixente, que son as seguintes: </p>
    <table>
     <tbody>
      <tr>
       <td>Áreas obxecto de suspensión de licenzas</td>
       <td>Tipo de licenza</td>
      </tr>
      <tr>
       <td>Parcela catastral 2491008NJ6029S0001LP</td>
       <td>Licenza de parcelamento de terreos, edificación e demolición</td>
      </tr>
     </tbody>
    </table>
    <p>A duración da suspensión terá unha duración máxima de dous anos. Este prazo interromperase, con levantamento da suspensión, se transcorrido un ano non se somete a exposición pública a proposta de plan.</p>
    <p>Se, transcorrido o devandito prazo non se presentaron alegacións, o documento será elevado para a súa aprobación definitiva, se procede.</p>
    <p>Ares, 1 de marzo de 2023</p>
    <footer><p>Julio I. Iglesias Redondo<br>Alcalde</p></footer>

