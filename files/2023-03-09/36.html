---
date: '2023-03-09'
id: O143-240223-0001
page: 17115
number: 48
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 23 de febreiro de 2023 pola que se fai público o cofinanciamento
  polo Fondo Europeo de Desenvolvemento Rexional (Feder) nun 80 % do gasto
  elixible no marco do programa operativo Feder Galicia 2014-2020, contrato
  administrativo de obra de mellora do sistema de saneamento no concello de
  Vilagarcía de Arousa (Pontevedra) (expediente OH.336.1145PC).
range: Resolución
url: >-
  https://www.xunta.gal/dog/Publicados/2023/20230309/AnuncioO143-240223-0001_gl.html
---
<p><img src="/dog/Publicados/2023/20230309/AnuncioO143-240223-0001_gl-web-images/Fondo%20Europeo%20de%20Desen_fmt.jpeg" alt="missing image file"></p>
    <p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, anexo XII do Regulamento (UE) nº 1303/2013 do Parlamento Europeo e do Consello, do 17 de decembro, dáse publicidade á actuación contratada, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, que a seguir se indica por razón do seu cofinanciamento pola Unión Europea:</p>
    <p>1. Poder adxudicador:</p>
    <p>1.1) Nome: Augas de Galicia, entidade pública empresarial adscrita á Consellería de Infraestruturas e Mobilidade da Xunta de Galicia.</p>
    <p>1.2) Número de identificación fiscal: Q1500378C.</p>
    <p>1.3) Enderezo: praza Camilo Díaz Baliño, 7-9, código postal 15781.</p>
    <p>1.4) Localidade: Santiago de Compostela (A Coruña). </p>
    <p>1.5) Código NUTS: ES111.</p>
    <p>1.6) Correo electrónico: contratacion.epaugasdegalicia@xunta.gal</p>
    <p>1.7) Fax: 981 95 74 03.</p>
    <p>1.8) Teléfono: 981 95 74 01. </p>
    <p>1.9) Enderezo da internet: http://augasdegalicia.xunta.gal/</p>
    <p>1.10) Perfil de contratante:</p>
    <p>http://www.contratosdegalicia.gal/consultaOrganismo.jsp?N=216</p>
    <p>Tamén se terá acceso ao perfil de contratante desde a Plataforma de contratos públicos de Galicia https://www.contratosdegalicia.gal, accesible así mesmo no Portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, o Portal de transparencia de Galicia https://transparencia.xunta.gal, a Plataforma de contratación do sector público https://contrataciondelestado.es por medio de ligazóns de interese ás plataformas de contratación das comunidades autónomas e a páxina web https://augasdegalicia.xunta.gal/</p>
    <p>2. Tipo de poder adxudicador e principal actividade exercida:</p>
    <p>2.1) Tipo de poder adxudicador: entidade pública do sector público autonómico de Galicia.</p>
    <p>2.2) Actividade principal exercida: infraestruturas e servizos hidráulicos.</p>
    <p>3. Códigos CPV: 45232410-9 (Obras de saneamento).</p>
    <p>4. Código NUTS da localización principal do servizo: ES114 Vilagarcía de Arousa (Pontevedra).</p>
    <p>5. Descrición do obxecto da licitación: obra de mellora do sistema de saneamento no concello de Vilagarcía de Arousa. Vilagarcía de Arousa (Pontevedra). Clave do expediente: OH.336.1145PC.</p>
    <p>O proxecto define e valora as actuacións para solucionar as deficiencias no funcionamento do sistema de saneamento de Vilagarcía de Arousa, mediante a renovación da rede na avenida Rodrigo de Mendoza na marxe esquerda do río Con, a construción de 2 tanques de tormentas no aparcamento público do Fexdega e na rúa García Camaño, a conexión de ambos tanques de tormentas coa rede existente e a execución dun novo tramo de colector na avenida de Cambados.</p>
    <p>O contrato comprende as seguintes actuacións:</p>
    <p>Tanques de tormentas:</p>
    <p>– Tanque de tormentas Fexdega, situado na avenida Rodrigo de Mendoza. Terá unha capacidade de 2.080 m3.</p>
    <p>– Tanque de tormentas Praza, situado na rúa Valle Inclán terá unha capacidade de 3.700 m3.</p>
    <p>Ambos tanques están compostos polos seguintes elementos: unha cámara en liña, unha cámara de retención, unha cámara de desbaste, pozo de bombeo, cámara de chaves e cámara de alivio. Dispoñen tamén de baruto aliviadoiro de limpeza automático e chapa deflectora para minimizar o vertido de sólidos flotantes ao medio. Instalarase unha válvula antirretorno tipo pinza para evitar a entrada de auga.</p>
    <p>Os alivios dos tanques verten ao río Con a través de 2 colectores de PVC con diámetros 800 mm o de Fexdega e 1000 mm o de Praza. Disporán tamén de sistema de desodorización mediante ionización de aire atmosférico.</p>
    <p>Rede de colectores:</p>
    <p>– Colector avenida Rodrigo Mendoza: parte desde a glorieta Luz Salgado ata o tanque Fexdega. Dividirase en 2 tramos, un cunha lonxitude de 327 m en tubaxe PVC 630 mm e outro tramo cunha lonxitude de 243 m de PRFV 700 mm. Executaranse tamén tramos para o entroncamento da rede existente a este colector así como tramos auxiliares. Proxéctanse tamén 16 pozos de rexistro con diámetros entre 1.000 mm e 1.500 mm.</p>
    <p>– Alivio tanque de tormentas Fexdega: executarase en tubaxe PVC 800 mm, cunha lonxitude de 29 m.</p>
    <p>– Impulsión desde o tanque de tormentas Fexdega: terá unha lonxitude de 265 m de lonxitude, en PEAD de 280 mm.</p>
    <p>– Colector Rúa García Caamaño: executarase en tubaxe de PVC de 500 mm, terá unha lonxitude de 162 m, desde a descarga da impulsión do tanque Fexdega ata a conexión coa condución existente que discorre baixo o río Con. Proxéctase tamén un tramo auxiliar.</p>
    <p>– Colector marxe dereita río Con: esta condución, cunha lonxitude de 80 m en tubaxe PRFV de 800 mm, recollerá o efluente da marxe dereita do río Con. </p>
    <p>– Colector cruce río Con: esta condución levará o efluente da marxe dereita e esquerda do río Con ata o novo tanque de tormentas Praza, mediante un predio de 38 m de lonxitude.</p>
    <p>– Alivio do tanque de tormentas Praza: executarse en tubaxe PVC 1.000 mm cunha lonxitude de 15 m.</p>
    <p>– Impulsión desde o tanque de tormentas Praza: en FD de 450 mm, cunha lonxitude de 740 m, discorrerá desde o tanque de tormentas Praza ata o pozo de rotura de carga.</p>
    <p>– Colector de conexión da impulsión do tanque Praza coa rede existente.</p>
    <p>– Colector avenida Cambados: terá unha lonxitude de 181 m en tubaxe PVC 500 mm.</p>
    <p>6. Tipo de procedemento de adxudicación: aberto, suxeito a regulación harmonizada e polo trámite ordinario.</p>
    <p>7. Orzamento base de licitación: importe neto: 8.166.049,55 euros. Importe total: 9.880.919,96 euros.</p>
    <p>8. Valor estimado do contrato: 8.166.049,55 euros, coincide co orzamento base de licitación sen IVE.</p>
    <p>9. Prazo de execución do contrato: 24 meses. </p>
    <p>10. Criterios de adxudicación:</p>
    <p>10.1) Adxudicación do contrato: acordouse tomando como base de valoración os criterios de adxudicación obxectivos establecidos no prego de cláusulas administrativas particulares e en aplicación destes se seleccionou a mellor oferta por obter a maior puntuación total como resultado da valoración global das proposicións admitidas. </p>
    <p>10.2) Criterios de adxudicación: proposición económica (ponderación 51 %), memoria descritiva do proceso de execución da obra (ponderación 15 %), medidas para o impulso demográfico (ponderación 10 %), programa de construción da obra (ponderación 8 %), plan de control de calidade da execución da obra (ponderación 6 %), plan de proba dos equipos electromecánicos ou automatismos (ponderación 4 %), memoria das condicións ambientais de execución da obra e xestión de residuos (ponderación 4 %) e melloras de índole técnica vinculadas á execución da obra (ponderación 2 %).</p>
    <p>11. Data da adxudicación do contrato: 22 de setembro de 2022.</p>
    <p>12. Número de ofertas recibidas:</p>
    <p>12.1) Ofertas totais: 17.</p>
    <p>12.2) Ofertas de pequenas ou medianas empresas: 14.</p>
    <p>12.3) Ofertas doutros Estados membros da Unión Europea ou de terceiros países: ningunha.</p>
    <p>12.4) Ofertas por vía electrónica: si.</p>
    <p>13. Data de formalización ou celebración do contrato: 24 de outubro de 2022.</p>
    <p>14. Empresa contratista:</p>
    <p>14.1) Nome da empresa ou no seu caso UTE: Petrolam Infraestructuras, S.L.</p>
    <p>14.2) NIF: B32304115.</p>
    <p>14.3) Enderezo: rúa do Progreso, 153-2º, 32003 Ourense.</p>
    <p>14.4) Código NUTS: ES113.</p>
    <p>14.5) Correo electrónico: petrolam@petrolam.es</p>
    <p>14.6) Fax: 988 60 90 01.</p>
    <p>14.7) Teléfono: 696 45 83 00.</p>
    <p>14.8) Pequena ou mediana empresa: si.</p>
    <p>15. Valor da oferta seleccionada: importe neto: 7.440.904,35 euros. Importe total: 9.003.494,26 euros.</p>
    <p>16. Información sobre se o contrato está relacionado cun proxecto ou programa financiado con fondos da Unión Europea: </p>
    <p>Esta actuación cofinanciarase pola Unión Europea a través do Fondo Europeo de Desenvolvemento Rexional (Feder) nun 80 % do gasto elixible, no marco do programa operativo Feder Galicia 2014-2020. </p>
    <p>A actuación enmárcase dentro do programa operativo no obxectivo temático 6 «Conservar e protexer o ambiente e promover a eficiencia dos recursos»; prioridade de investimento 6.2 «Investimento no sector da auga para cumprir os requisitos do acervo da Unión en materia de medio ambiente e para dar resposta ás necesidades, identificadas polos Estados membros, dun investimento que vaia máis alá dos ditos requisitos»; obxectivo específico 6.2.1 «Culminar os requisitos da Directiva marco da auga a través do investimento en infraestruturas de saneamento, depuración e reutilización de augas residuais, e mellora da calidade da auga»; actuación 6.2.1.2 «Reforma e optimización dos sistemas de saneamento das rías galegas» (segundo o documento criterios e procedementos de selección de operacións (CPSO); operación de «mellora dos sistemas de saneamento e depuración na ría de Arousa. Aglomeración de Vilagarcía de Arousa».</p>
    <p>Polo que se deberán observar os criterios de elixibilidade, xestión, publicidade e control propios dos documentos de programación e da normativa comunitaria de aplicación ao Feder. Respectaranse, polo tanto, as normas de subvencionabilidade do gasto do programa operativo do citado fondo europeo, así como as normas de información e publicidade establecidas nas guías de publicidade e nas demais normas comunitarias que sexan de aplicación.</p>
    <p>17. Servizo do que se poida obter información sobre o contrato formalizado.</p>
    <p>17.1) Nome: contratación de Augas de Galicia.</p>
    <p>17.2) Enderezo: praza Camilo Díaz Baliño, 7-9.</p>
    <p>17.3) Localidade: Santiago de Compostela (A Coruña).</p>
    <p>17.4) Código postal: 15781.</p>
    <p>17.5) Correo electrónico: contratacion.epaugasdegalicia@xunta.gal </p>
    <p>17.6) Fax: 981 95 74 03.</p>
    <p>17.7) Teléfonos: 981 95 74 01.</p>
    <p>18. Datos e referencias de publicacións anteriores no <em>Diario Oficial de la Unión Europea</em> relevantes para o contrato: DOUE nº 2022/S28-70292, do 9 de febreiro de 2022.</p>
    <p>19. Información acerca do acordo sobre contratación pública: contrato cuberto polo acordo sobre contratación pública.</p>
    <p>20. Outras informacións: </p>
    <p>Data de envío do anuncio de licitación ao <em>Diario Oficial de la Unión Europea</em>: 25 de outubro de 2022. </p>
    <p>Publicidade do anuncio de licitación no <em>Diario Oficial de la Unión Europea</em>: 9 de febreiro de 2022.</p>
    <p>Publicidade do anuncio de licitación no perfil de contratante: 9 de febreiro de 2022. </p>
    <p>Publicidade da adxudicación no perfil de contratante: 22 de setembro de 2022. </p>
    <p>Publicidade do contrato formalizado co contratista no perfil de contratante: 25 de outubro de 2022.</p>
    <p>Publicidade do anuncio de formalización do contrato no <em>Diario Oficial de la Unión Europea</em>: 28 de outubro de 2022.</p>
    <p>Publicidade do anuncio de formalización do contrato no perfil de contratante: 28 de outubro de 2022. </p>
    <p>Santiago de Compostela, 23 de febreiro de 2023</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

