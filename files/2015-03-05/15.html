---
date: '2015-03-05'
id: G1991-130215-0001
page: 9152
number: 44
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4601/2007).
range: Edicto
url: >-
  https://www.xunta.gal/dog/Publicados/2015/20150305/AnuncioG1991-130215-0001_gl.html
---
<p>No procedemento ordinario tramitado ante esta sección co número 4601/2007, acordouse expedir este edicto co fin de que se publique no <em>Diario Oficial de Galicia</em> a parte dispositiva da sentenza ditada por esta sala o 23 de xuño de 2011, cuxa resolución é do teor literal seguinte:</p>
    <p>«Resolvemos estimar o recurso contencioso-administrativo interposto pola representante procesual da sociedade mercantil Tejima España, S.L. contra o Acordo plenario do Concello de Pontevedra, do 20 de xullo de 2007, polo que aprobou definitivamente o Plan especial de infraestruturas e dotación en solo e subsolo para vías da unidade de actuación 35, rúa Antón Fraguas, así como o convenio para a concesión demanial con destino á construción e explotación do aparcadoiro no subsolo da vía, que formulou a sociedade mercantil Construcciones y Obras Veteris, S.L. En consecuencia, anulamos o referido acordo plenario, sen que se impoñan as custas desta instancia».</p>
    <p>Contra a referida sentenza recorreron en casación as representacións legais do Concello de Pontevedra e Construcciones y Obras Veteris, S.L.</p>
    <p>O Tribunal Supremo ditou sentenza con data do 9 maio de 2014 que, na súa parte dispositiva, acorda:</p>
    <p>«Resolvemos que, con desestimación de todos os motivos de casación para o efecto invocados, debemos declarar e declaramos que non proceden os recursos interpostos polo procurador Argimiro Vázquez Guillén, en nome e representación da entidade mercantil Construcciones y Obras Veteris, S.L, e polo procurador Juan Carlos Estévez Fernández-Novoa, en nome e representación do Concello de Pontevedra, contra a sentenza pronunciada, con data do 23 de xuño de 2011, pola Sección Segunda da Sala do Contencioso-Administrativo do Tribunal Superior de Xustiza de Galicia no recurso contencioso-administrativo número 4601/2007, con imposición aos ditos recorrentes das custas procesuais causadas ata o límite, polo concepto de honorarios de avogado da entidade mercantil que compareceu como impugnada, de cinco mil euros por conta da entidade mercantil Construcciones y Obras Veteris, S.L. y de tres mil euros con cargo ao Concello de Pontevedra».</p>
    <p>Así, por esta nosa sentenza, pronunciámolo, mandámolo e asinámolo. Débeselles facer saber ás partes, ao notificárllela, que contra ela non cabe recurso ordinario ningún. </p>
    <p> A Coruña, 13 de febreiro de 2015</p>
    <footer><p>Inmaculada Pérez Arrojo<br>Secretaria</p></footer>

