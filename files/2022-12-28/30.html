---
date: '2022-12-28'
id: G0427-221222-0004
page: 66375
number: 246
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 21 de decembro de 2022 pola que se autoriza a transmisión inter
  vivos da concesión administrativa e da batea Toural I.
range: Resolución
url: >-
  https://www.xunta.gal/dog/Publicados/2022/20221228/AnuncioG0427-221222-0004_gl.html
---
<p>Visto o expediente instruído para os efectos de transmisión da batea <em>Toural I</em>, e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 20 de decembro de 2022, María Fátima Rodríguez Otero (***9835**) solicitou autorización para a transmisión <em>inter vivos</em> da concesión administrativa e da batea <em>Toural I</em>.</p>
    <p>Segundo. A interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 21 de febreiro de 2022, sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG número 41, do 1 de marzo).</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Mejilloneras Rodríguez Otero, S.L. (B36398352), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Toural I</em>.</p>
    <p>Situación:</p>
    <p>Cuadrícula número: 40.</p>
    <p>Polígono: A.</p>
    <p>Distrito: Bueu (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 31.10.1972. </p>
    <p>Remate da vixencia: 15.12.2029.</p>
    <p>Actual titular: María Fátima Rodríguez Otero (***9835**).</p>
    <p>Nova titular: Mejilloneras Rodríguez Otero, S.L. (B36398352).</p>
    <p>Baixo as seguintes condicións:</p>
    <p>Primeira. A actual titular deberá presentar, no prazo máximo dun mes contado dende o día seguinte ao da publicación desta resolución no <em>Diario Oficial de Galicia</em>, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas da anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE número 167, do 14 de xullo).</p>
    <p>Vigo, 21 de decembro de 2022</p>
    <footer><p>A conselleira do Mar<br>P.D. (Orde do 21.2.2022)<br>A xefa territorial de Vigo<br>Por suplencia (Resolución do 7.4.2022)<br>Carmen de Benito Caula<br>Xefa do Servizo de Pesca, Acuicultura e Innovación Tecnolóxica</p></footer>

