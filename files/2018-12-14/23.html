---
date: '2018-12-14'
id: G2119-221118-0001
page: 52455
number: 238
agency: Xulgado de Primeira Instancia número 1 de Lugo
section: V. Administración de xustiza.
title: EDICTO (1068/2015).
range: Edicto
url: >-
  https://www.xunta.gal/dog/Publicados/2018/20181214/AnuncioG2119-221118-0001_gl.html
---
<p>Ana Rodríguez Puga, letrada da Administración de xustiza do Xulgado de Primeira Instancia número 1 de Lugo, polo presente anuncio: </p>
    <p>Que no procedemento de divorcio contencioso 1068/2015 deste xulgado ditouse sentenza, cuxo encabezamento e resolución é o seguinte:</p>
    <p>«En Lugo o 19 de decembro de 2016.</p>
    <p>Vistos por min, Mª Carmen López López, xuíza substituta do Xulgado de Primeira Instancia número 1 de Lugo e o seu partido, os presentes autos de divorcio contencioso número 1068/2015, seguidos ante este tribunal por instancia de Fátima Tejeda de Ramos, representada pola procuradora María Luisa Macía Martínez e con dirección letrada de Mª Rita González Novoa, contra Beltrán José Ramos Reina, en situación de rebeldía procesual. É parte o Ministerio Fiscal.</p>
    <p>Decido que, estimando a demanda presentada pola procuradora Sra. Macía Martínez, en nome e representación de Fátima Tejeda de Ramos, fronte a Beltrán José Ramos Reina debo declarar e declaro: </p>
    <p>1. O divorcio do matrimonio formado por ambos.</p>
    <p>2. E a adopción das seguintes medidas:</p>
    <p> A) O fillo menor do matrimonio queda baixo a garda e custodia da súa nai, que fixa o domicilio na rúa Encrucijadas, nº 12, de Lugo. Ambos os proxenitores compartirán as facultades inherentes á patria potestade.</p>
    <p>B) Réxime de comunicación, visitas e estadía: </p>
    <p>O proxenitor non custodio poderá ter o seu fillo menor na súa compañía en fins de semana alternos desde os venres ás 20.00 horas ata os domingos ás 20.00 horas. As entregas e recollidas do menor faranse no domicilio deste e a súa nai. Se houber unha festividade ou ponte inmediatamente antes ou despois dunha fin de semana e o proxenitor non custodio estivese a gozar do dereito de visita ou estadía acumularanse á fin de semana.</p>
    <p>C) As vacacións de Nadal gozaranse conforme as vacacións escolares divididas en dúas metades que serán distribuídas de común acordo; en caso de desacordo corresponderá a elección ao pai os anos pares e os impares á nai, elección que se poñerá en coñecemento do outro proxenitor con 1 mes de antelación. Os períodos de vacacións establécense do seguinte modo:</p>
    <p>– Do 23 de decembro ás 16.00 horas ata o 30 de decembro ás 16.00 horas.</p>
    <p>– Do 30 de decembro ás 16.00 horas ata o 7 de xaneiro ás 16.00 horas.</p>
    <p>O 25 de decembro e o 6 de xaneiro corresponderá medio día con cada proxenitor, para que o menor poida gozar ese día coas dúas familias, de modo que pasará co proxenitor con que estea ata as 15.00 horas e desde esa hora ata as 20.00 horas co outro proxenitor.</p>
    <p>D) As vacacións de Semana Santa de cada ano dividiranse igualmente en dúas metades, correspondendo ao pai elixir o período da súa preferencia os anos impares e á nai os anos pares. Os períodos que se establecen son desde o venres ás 16.00 horas ata o Mércores Santo ás 16.00 horas e desde o mércores ás 16.00 horas ata o Domingo de Resurrección ás 16.00 horas.</p>
    <p>E) As vacacións de verán comprenden os meses de xullo e agosto. Cada mes divídese en dous períodos desde o día 1 ás 16.00 horas ata o día 31 ás 16.00 horas, de tal modo que o fillo menor estará os períodos pares cun proxenitor e os impares co outro ata o final do período de vacacións. Corresponderá a elección dos períodos de desfrute ao pai os anos impares e á nai os anos pares.</p>
    <p>Nesta elección cada un dos proxenitores debe ter en conta as vacacións das que goza o outro por razón dos seus respectivos traballos, co fin de non entorpecer as relacións paterno-filiais, avisando previamente coa suficiente antelación.</p>
    <p>Durante os períodos de vacacións referidos interromperanse as estadías e visitas as fins de semana sinaladas na epígrafe relativa ao réxime de visitas.</p>
    <p>O proxenitor custodio facilitará a comunicación diaria do fillo menor co pai, ben sexa telefónica (tendo que facilitar un número de contacto permanente) ou por calquera outro medio electrónico ou audiovisual, respectando sempre a hora de descanso do menor, establecendo como hora límite as 20.00 horas. Así mesmo, ambos os proxenitores facilitarán a comunicación do fillo co outro proxenitor nos períodos de vacacións referidos, podendo comunicar con estes diariamente de forma telefónica, electrónica ou audiovisual.</p>
    <p>Ambos os proxenitores deben comunicar ao outro durante os períodos de vacacións o lugar onde se atopen co fillo, enderezo e teléfono.</p>
    <p>Pensión de alimentos.</p>
    <p>O pai deberá contribuír ao sostemento do fillo menor mediante o pagamento da cantidade de 250 euros mensuais e para o fillo maior de idade, que aínda está estudando, a cantidade de 200 euros mensuais, pagadoiros os cinco primeiros días de cada mes na conta bancaria que a esposa designe.</p>
    <p>A dita cantidade verase actualizada automaticamente no mes de xaneiro de cada ano conforme o IPC anual ou coeficiente que o substitúa do ano natural anterior. (A primeira actualización verificarase o 1 de xaneiro de 2017).</p>
    <p>Os gastos extraordinarios xustificados e necesarios serán sufragados por metade por ambos os proxenitores, aínda que non se comprenden en tal concepto os derivados da compra de material escolar, libros, gastos odontolóxicos, ópticos, médicos e farmacéuticos que estean cubertos por algún tipo de seguro médico e sexan de natureza ordinaria. Da mesma forma, as actividades extraescolares, excursións, campamentos, etc., a que acuda o menor decididas de común acordo polos proxenitores serán sufragas por ambos por metade.</p>
    <p>Pensión compensatoria. Procede o establecemento dunha pensión compensatoria a favor de Fátima de 200 euros mensuais.</p>
    <p>Disolución do réxime económico matrimonial. Desde que sexa firme a sentenza producirase a disolución do réxime económico matrimonial e a liquidación do réxime déixase para un momento posterior.</p>
    <p>Notifíquese esta sentenza ás partes e ao Ministerio Fiscal, informándoas de que esta non é firme e que cabe interpoñer recurso de apelación ante a Audiencia Provincial de Lugo por escrito preparado ante este xulgado no prazo de vinte días seguintes á súa notificación.</p>
    <p>Firme esta sentenza, fáganse as anotacións oportunas no Rexistro Civil onde conste inscrito o matrimonio e, quedando nas actuacións certificación delas, inclúase a presente no libro de sentenzas.</p>
    <p>Así o acordo, mando e asino».</p>
    <p>E atopándose devandito demandado, Beltrán José Ramos Reina, en paradoiro descoñecido, expídese o presente edicto co fin de que sirva de notificación en forma, mediante a súa publicación no DOG.</p>
    <p>Lugo, 22 de novembro de 2018</p>
    <footer><p>A letrada da Administración de xustiza</p></footer>

