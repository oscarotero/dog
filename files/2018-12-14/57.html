---
date: '2018-12-14'
id: L259-231118-0001
page: 52515
number: 238
agency: Concello de Vila de Cruces
section: VI. Anuncios. b) Administración local.
title: >-
  ANUNCIO de aprobación inicial do Plan especial de infraestruturas e dotacións
  para implantación de equipamento dotacional destinado a cemiterio no núcleo de
  Añobre.
range: Anuncio
url: >-
  https://www.xunta.gal/dog/Publicados/2018/20181214/AnuncioL259-231118-0001_gl.html
---
<p>A Xunta de Goberno Local do Concello de Vila de Cruces, na sesión ordinaria que tivo lugar o día 20 de novembro de 2018, adoptou, entre outros, o seguinte acordo:</p>
    <p>Primeiro. Aprobar inicialmente o Plan especial de infraestruturas e dotacións para implantación dun equipamento dotacional destinado a cemiterio no núcleo de Añobre, redactado polo arquitecto Víctor Manuel Hermo Sánchez (RE 2018-E-RE-490 do 6.11.2018).</p>
    <p>Segundo. Abrir un período de información pública durante o prazo de dous meses, mediante anuncio no <em>Diario Oficial de Galicia </em>e anunciarase, ademais, no xornal <em>Faro de Vigo</em>. Durante o devandito período quedará o expediente á disposición de calquera persoa que queira examinalo ou obter copias para efectos da presentación das alegacións que se consideren pertinentes, estando á disposición dos interesados na sede electrónica deste concello (https://viladecruces.sedelectronica.es/), no Portal de Transparencia.</p>
    <p>Terceiro. Suspender o outorgamento de licenzas naqueles ámbitos do territorio obxecto do plan cuxas novas determinacións supoñan a modificación da ordenación urbanística vixente. </p>
    <p>A duración da suspensión é de dous anos, contados desde a aprobación inicial, extinguíndose, en todo caso, coa aprobación definitiva do plan. </p>
    <p>As ditas áreas afectadas pola suspensión son as seguintes:</p>
    <table>
     <tbody>
      <tr>
       <td>Parcela</td>
       <td></td>
      </tr>
      <tr>
       <td>Titularidade</td>
       <td>municipal (concello de Vila de Cruces)</td>
      </tr>
      <tr>
       <td>Situación</td>
       <td>lugar de Añobre, parroquia de Añobre, Vila de Cruces</td>
      </tr>
      <tr>
       <td>Localización</td>
       <td>polígono 508, parcela 739</td>
      </tr>
      <tr>
       <td>Referencia catrastral</td>
       <td>36059H508007390000ER</td>
      </tr>
      <tr>
       <td>Superficie</td>
       <td>2.933 m2</td>
      </tr>
      <tr>
       <td>Lindeiros</td>
       <td>norte: camiño
        sur: camiño
        leste: Jesús Juan Bautista Amosa Lareo
        oeste: camiño</td>
      </tr>
     </tbody>
    </table>
    <p>Esta suspensión publicarase conxuntamente coa aprobación inicial.</p>
    <p>Cuarto. De ser o caso, notificar individualmente o trámite de información pública a todas as persoas titulares catastrais dos terreos resulten afectados.</p>
    <p>Quinto. Solicitar ás administracións afectadas pola súa competencia sectorial para que emitan o correspondente informe para os efectos regulados na lexislación sectorial. Os informes sectoriais autonómicos deberán ser emitidos no prazo máximo de tres meses, transcorrido o cal se entenderán emitidos con carácter favorable.</p>
    <p>O que se publica co fin de que, durante o prazo de dous meses, contados a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará á disposición de calquera persoa na sede electrónica deste concello (https://viladecruces.sedelectronica.es/), no Portal de Transparencia (2.Normativa-2.2 Proxectos en tramitación).</p>
    <p>Vila de Cruces, 23 de novembro de 2018</p>
    <footer><p>Jesús Otero Varela<br>Alcalde</p></footer>

