---
date: '1995-04-12'
id: BC32
page: 2
number: 72
agency: SERVICIO GALEGO DE SAÚDE
section: VI. ANUNCIOS
title: >-
  Resolucíón do 20 de marzo de 1995, da Dirección Médica do Hospital Comarcal de
  Monforte, pola que se anuncia concurso público para a contratación do servicio
  de limpeza do Hospital Comarcal de Monforte de Lemos (Lugo).
range: Resolucíón
url: 'https://www.xunta.gal/dog/Publicados/1995/19950412/AnuncioBC32_gl.html'
---
<p>A Dirección Médica do Hospital Comarcal de Monforte de Lemos, en virtude das atribucións que lle foron delegadas conforme o establecido na orde da Consellería de Sanidade e Servicios Sociais do 15 de setembro de 1994 (DOG número 191, do 3 de outubro en relación ó disposto no apartado c do artigo 6 do Decreto 148/1991, do 2 de maio, polo que se establecen os órganos de dirección e colexiados dos hospitais da Comunidade Autónoma de Galicia dependentes da Consellería de Sanidade e Servicios Sociais e xestionados polo Servicio Galego de Saúde e se determinan as súas funcións, convoca o seguinte concurso público (C.P. 1/1995) para a contratación do servicio de limpeza deste hospital.</p>
<p>Obxecto e orzamento: a contratación do servicio de limpeza deste hospital, por un orzamento anual máximo de 63.000.000 de ptas. (sesenta e tres millóns de pesetas), IVE incluído.</p>
<p>Prazo de execución: será o comprendido entre a súa sinatura, trala adxudicación e o 31 de decembro de 1995, podendo preverse a súa modificación e a súa prórroga, por mutuo acordo das partes, antes de finalizar, conforme o artigo 5 do Decreto 1005/1974.</p>
<p>Documentos de interese para os licitadores: o prego de cláusulas administrativas particulares, e demais documentación complementaria, poden ser solicitados na Secretaría da Dirección de Xestión do Hospital Comarcal, rúa Corredoira, s/n, 27400 Monforte, teléfono (982) 41 79 18, en días laborais de 9 ata as 14 horas.</p>
<p>Fianzas: a fianza provisional será do dous por cento do orzamento da licitación (1.260.000 ptas.), que se constituirá segundo o disposto no artigo 112 da Lei de contratos do Estado e no 340 do seu regulamento.</p>
<p>A fianza definitiva será do catro por cento do orzamento da licitación (2.520.000 ptas.), que se constituirá segundo o disposto no artigo 113 da Lei de contratos do Estado e no 350 do seu regulamento.</p>
<p>Clasificación: requírese a seguinte, grupo III, subgrupo 6, categoría C.</p>
<p>Presentación das proposicións: as proposicións deberán presentarse en man, en sobre pechados e asinados polo licitador ou persoa que o represente, no rexistro xeral do hospital, antes das 14 horas do vixésimo día hábil contado a partir do seguinte ó da publicación desta resolución no DOG ou por correo na forma sinalada no artigo 100 do Regulamento xeral de contratación do Estado.</p>
<p>No caso de utilizarse calquera dos medios previstos no artigo 66 da Lei de procedemento administrativo, remitirase telegrama ó servicio indicado no apartado 3, no que se comunicará a presentación da oferta.</p>
<p>Apertura das proposicións: a apertura das proposicións admitidas será realizada pola Mesa de Contratación, reunida en acto público na sala de xuntas anexa á dirección médica do hospital, ás 10 horas do décimo primeiro día natural contado a partir do seguinte ó que remate o prazo de presentación das ofertas. No caso de que o dito día coincida en sábado ou festivo, a apertura das proposicións terá lugar no seguinte día hábil.</p>
<p>Documentación que deberán achega-los licitadores: deberán achega-los documentos sinalados no prego de cláusulas administrativas particulares.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Monforte de Lemos, 20 de marzo de 1995.</p>
<p>Eleuterio López Louzao</p>
<p>Director médico</p>

