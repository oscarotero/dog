---
date: '1995-04-12'
id: BC1E
page: 2
number: 72
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 23 de febreiro de 1995, do Xurado Provincial de Clasificación de
  Montes Veciñais en Man Común de Pontevedra, pola que se resolve a
  clasificación dos montes Fraga do Rei, Pedreira e Coto de Amaro, pertencente á
  parroquia de Santiago de Oliveira, concello de Ponteareas.
range: Resolución
url: 'https://www.xunta.gal/dog/Publicados/1995/19950412/AnuncioBC1E_gl.html'
---
<p>Para os efectos previstos no artigo 28 do regulamento para a exceución da Lei 13/1989, do 10 de outubro, de montes veciñais en man común, Decreto 260/1992, do 4 de setembro, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise contar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolución:</p>
<p>Na cidade de Pontevedra, sendo as dezasete horas do día vintedous de decembro de mil novecentos noventa e catro, nos locais da Delegación Provincial da Consellería de Agricultura, Gandería e Montes, logo de citación para o efecto reúnese o Xurado Provincial de Clasificación de Montes Veciñais, en Man Común coa asistencia das seguintes persoas:</p>
<p>Vicepresidente en funcións de presidente: José Juan Barreiro Prado:</p>
<p>Vocais:</p>
<p>Antonio Gómez Pacios.</p>
<p>Serafín Quinteiro Blanco.</p>
<p>Luis Mª Muíños Vidueira.</p>
<p>Vocais representantes da Comunidade Veciñal de S. de Oliveira. Ponteareas.</p>
<p>Ramiro Bargiela Pellón.</p>
<p>Salvador Dello González Fernández.</p>
<p>Secretaria: Ramona C. Fernández Álvarez.</p>
<p>1. A xunta rectora da comunidade de montes vecinais en man común, da parroquia de Santiago de Oliveira, concello de Ponteareas, solicitou a clasificación dos montes Fraga do Rei, Pedreira e Coto de Amaro, que quedaron sen clasificar na resolución do xurado de montes do 5 de decembro de 1979.</p>
<p>Trátase de restos ou pequenas parcelas de monte residuais que, por estaren encravadas entre predios de particulares, non foron clasificadas. Cómpre manifestar que a documentación histórica aportada non ofrece dúbidas sobre o seu carácter xa que foron sempre aproveitados polos veciños da parroquia, figurando nos censos ou inventarios como de propiedade do común dos veciños.</p>
<p>2. No informe remitido pola Xefatura de Producción Forestal faise constar que son aproveitados polos veciños, existindo naqueles algunhas árbores illadas e toxais que son explotados polos veciños así como o esquilmo deles, sen facer relevancia de ningunha outra consideración.</p>
<p>3. Solicitada a anotación preventiva no Rexistro da Propiedade, non figuran inscritos a nome de ninguén, practicándose a correspondente anotación preventiva na citada oficina pública.</p>
<p>4. No trámite de alegacións comparecen o Concello de Ponteareas con dous escritos. Nun deles fai referencia á existencia no monte Fraga do Rei duns xacementos arqueolóxicos, remitindo un traballo ou informe do arqueólogo Juan José Perles Fontao. O certo é que no devandito informe non aparece unha zona clara de concentración: noutro dise non aparece unha zona clara de concentración, noutro dise que o xacemento aparece totalmente modificado polos socalcos realizados para a súa repoboación, e no último deles sinálase que existen moitas dúbidas acerca de se pode ser unha afloración natural. O certo é que, verificada unha visita no monte sinalado, os citados xacementos se encontran fóra do perímetro do que se solicita a clasificación, estando aqueles situados no denominado lugar de Castromao e incluídos na clasificación por resolución do Xurado Provincial do 5 de decembro de 1979, coa denominación xenérica de montes de Santiago de Oliveira.</p>
<p>Polo que respecta á existencia dun colexio público no monte de Fraga do Rei, na reclamación que fai o concello despois dun exame do lugar onde aquel está, cómpre manifestar que se encontra fóra do perímetro do citado monte, no lugar denominado da Pedreira, pertecente ós montes xa clasificados.</p>
<p>5. Os montes obxecto deste expediente de clasificación obedecen á seguinte descrición:</p>
<p>Concello: Ponteareas.</p>
<p>Parroquia: Santiago de Oliveira.</p>
<p>Nome do monte: Fraga do Rei.</p>
<p>Cabida: 1,5 ha.</p>
<p>Lindes:</p>
<p>Norte: regato, camiño público e propiedade de Manuel Rodríguez.</p>
<p>Sur: montes particulares de Perla González, Ángel García e Mª de la Cruz Redondo, e propiedade de Ángel Crespo e Generoso Rodríguez.</p>
<p>Leste: regato.</p>
<p>Oeste: estrada.</p>
<p>Nome do monte: Pedreira.</p>
<p>Cabida: 0,9 ha.</p>
<p>Lindes:</p>
<p>Norte: lugar habitación de Consuelo Rodríguez Rodríguez, montes de Alejandro Rodríguez Rodríguez e Alicia Martínez Berta.</p>
<p>Sur: monte de Rodolfo Penabella.</p>
<p>Leste: terreos do torreiro da Virxe do Socorro.</p>
<p>Oeste: montes de Dorinda Rabuñade Fornos, Pilar Domínguez Fornos e Consuelo Rodríguez Rodríguez.</p>
<p>Nome do monte: Coto de Amaro.</p>
<p>Cabida: 0,15 ha.</p>
<p>Lindes:</p>
<p>Norte: herdeiros de Amadeo Novoa e outro.</p>
<p>Sur: propiedades de Constantina Fernández Alfaya.</p>
<p>Leste: camiño que separa de propiedades de Dolores Fernández.</p>
<p>Oeste: camiño asfaltado que enlaza a estrada nacional actual coa antiga.</p>
<p>Os membros do xurado acordan, por unanimidade, a clasificación como veciñais en man común dos montes Fraga do Rei, Pedreira e Coto de Amaro, a favor da comunidade veciñal da parroquia de Santiago de Oliveira, concello de Ponteareas, dado que reúnen os requisitos previstos na Lei 13/1989, de montes veciñais en man común, no seu artigo 1 e no mesmo artigo do seu regulamento, aprobado polo Decreto 260/1992, do 4 de setembro, pois tanto historicamente como na actualidade, veñen sendo aproveitados pola comunidade veciñal da parroquia de Santiago de Oliveira, do concello de Ponteareas, coa superficie e lindes que aparecen recollidas na presente resolución e coa descrición gráfica que figura no plano que á mesma se incorpora, formando parte inseparable dela e asinado no seu reverso polos membros do xurado.</p>
<p>Contra a presente resolución poderá interpoñerse recurso contencioso-administrativo no prazo de dous meses, desde a súa notificación ante la Sala de lo Contencioso-Administrativo do Tribunal Superior de Xustiza de Galicia, de conformidade co disposto no artigo 58 da Lei reguladora da antedita xurisdicción en relación co artigo 12 da Lei 13/1989, do Parlamento de Galicia, do 10 de outubro, de montes veciñais en man común, e o artigo 28 do seu regulamento aprobado polo Decreto 260/1992, do 4 de</p>
<p>setembro, modificados ámbolos preceptos pola Lei 30/1992 do 26 de novembro, de réxime xurídico das administracións públicas e do procedemento administrativo comun.</p>
<p>Pontevedra, 23 de febreiro de 1995.</p>
<p>Manuel Abeledo López</p>
<p>Presidente do Xurado Provincial de Montes Veciñais en Man Común de Pontevedra</p>

