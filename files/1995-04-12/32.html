---
date: '1995-04-12'
id: BC3A
page: 2
number: 72
agency: CONCELLO DE VILARMAIOR
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/1995/19950412/AnuncioBC3A_gl.html'
---
<p>Aprobados pola Comisión de Goberno do concello, en sesión do 9 de marzo de 1995, os pregos de condicións xurídicas e económico-administrativas que rexerán a poxa das obras que se detallan no anexo I, expóñense ó público por prazo de catro días efectos de reclamacións.</p>
<p>Ó mesmo tempo anúnciase poxa das obras incluídas no anexo I cos orzamentos que se relacionan, coas fianzas provisionais que se citan e prazos de execución que se detallan, se ben a licitación se aprazará canto resulte necesario, no suposto de que se presenten reclamacións en contra dos pregos de condicións.</p>
<p>Expediente administrativo: o expediente exponse ó publico na secretaría do concello e poderá ser examinado polos interesados de nove a trece horas.</p>
<p>Lugar e prazo de presentación de proposicións: no rexistro de entrada do concello durante o prazo de dez días hábiles contados desde o seguinte ó da publicación do presente anuncio no BOP ou no Diario Oficial de Galicia, última publicación que apareza.</p>
<p>Apertura de proposicións: no salón de sesións do concello, ás doce horas do primeiro día hábil despois do remate do prazo de presentación das proposicións, agás se cadra sábado, neste caso será o primeiro día hábil seguinte.</p>
<p>Modelo de proposición:</p>
<p>Don/Dona.... con domicilio en... rúa..., nº..., teléfono nº...« con DNI nº... ou CIF nº... toma parte na poxa convocada polo Concello de Vilarmalor e publicada no BOP nº... do... e no DOG nº... do..., para a execución da obra..., para tal efecto fai constar:</p>
<p>a) Que ofrece un prezo de... pesetas, o que significa unha baixa en relación ó tipo de licitación de... pesetas.</p>
<p>b) Que coñece e acepta as obrigas que se derivan dos pregos de condicións do presente contrato.</p>
<p>c) Que se achega no sobre, a documentación esixida.</p>
<p>En Vilarmaior, ... de ... de 1995.</p>
<p>O/A licitador/a (asinado e rubricado).</p>
<p>Documentos que deben presenta-los licitadores: os licitadores deberán presentar, xunto co modelo de proposicion, a seguinte documentación:</p>
<p>a) Empresario individual: fotocopia do DNI, NIF, pasaporte ou documento que o substitúa.</p>
<p>b) Persoas xurídicas: copia da escritura de constitución.</p>
<p>c) Declaración expresa de que a empresa ou o empresario interesado non está incurso en ningunha das prohibicións para contratar ou incompatibilidades estipuladas no artigo 9 da vixente lexislación de contratos do Estado e Regulamento de contratación das corporacións locais e demais normas de aplicación.</p>
<p>d) Documento que acredite a clasificación do contratista, se é o caso.</p>
<p>Vilarmaior, 13 de marzo de 1995.</p>
<p>José Benito Souto Lourido</p>
<p>Alcalde</p>
<p>ANEXO I</p>
<p>-Obra: ampliación iluminación pública rural.</p>
<p>Orzamento: 3.060.424 ptas.</p>
<p>Fianza provisional: 61.208 ptas.</p>
<p>Prazo execución: 12 meses.</p>
<p>-Obra: pavimentación accesos núcleos Grandal, Doroña e Vilarmaior.</p>
<p>Orzamento: 4.106.654 ptas.</p>
<p>Fianza provisional: 82.133 ptas.</p>
<p>Prazo de execución: 6 meses.</p>

