---
date: '1995-04-12'
id: BBB2
page: 2
number: 72
agency: PRESIDENCIA
section: I. DISPOSICIÓNS XERAIS
title: >-
  Lei 2/1995, do 31 de marzo, pola que se lle dá nova redacción á disposición
  derrogatoria única da Lei 1/1995, do 2 de xaneiro, de protección ambiental de
  Galicia.
range: Lei
url: 'https://www.xunta.gal/dog/Publicados/1995/19950412/AnuncioBBB2_gl.html'
---
<p>Advertido erro na redacción da disposición derrogatoria única da Lei 1/1995, do 2 de xaneiro, de protección ambiental de Galicia, e esgotado o procedemento lexislativo do que trae cause, faise necesario iniciar un novo, ó abeiro do artigo 134.1º do Regulamento do Parlamento de Galicia, co fin de proceder á súa corrección.</p>
<p>Por todo o exposto, o Parlamento de Galicia aprobou e eu, de conformidade co artigo 13.2º do Estatuto de Galicia e co artigo 24 da Lei 1/1983, do 23 de febreiro, reguladora da Xunta e do seu presidente, promulgo, en nome de El-Rei, a lei pola que se lle dá nova redacción á disposición derrogatoria única da Lei 1/1995, do 2 de xaneiro, de protección ambiental de Galicia.</p>
<p>Artigo único.</p>
<p>A disposición derrogatoria única da Lei 1/1995, do 2 de xaneiro, de protección ambiental de Galicia, queda redactada do seguinte xeito:</p>
<p>«Disposición derrogatoria única</p>
<p>Quedan derrogadas cantas disposicións, de igual ou inferior rango, se opoñan ó disposto nesta lei».</p>
<p>Disposición derradeira</p>
<p>A presente lei entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, trinta e un de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>

