---
date: '1995-04-12'
id: BBFE
page: 2
number: 72
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 10 de abril de 1995 pola que se lle dá publicidade á resolución da
  Dirección Xeral da Función Pública do Ministerio para as Administracións
  Públicas pola que se efectúa a coordinación de adxudicacións nos concursos
  ordinario e unitario de funcionarios de Administración local con habilitación
  de carácter nacional convocados por sendas resolucións desa dirección xeral do
  28 de outubro de 1994 (BOE do 24 de novembro).
range: Orde
url: 'https://www.xunta.gal/dog/Publicados/1995/19950412/AnuncioBBFE_gl.html'
---
<p>De conformidade co establecido no artigo 22.2º do Real decreto 1732/1994, do 29 de xullo, esta consellería,</p>
<p>DISPON:</p>
<p>Publica-la resolución da Dirección Xeral da Función Pública do Ministerio para as Administracións</p>
<p>Públicas do 24 de marzo de 1995 pola que se efectúa a coordinación de adxudicacións nos concursos ordinario e unitario de funcionarios de Administración local con habilitación de carácter nacional convocados por sendas resolucións desa dirección xeral do 28 de outubro (BOE do 24 de novembro) e o anexo correspondente ó ámbito territorial da Comunidade Autónoma de Galicia.</p>
<p>«1. O concurso ordinario de provisión de postos reservados a funcionarios de Administración local con habilitación de carácter nacional convocado por Resolución do 28 de outubro de 1994, resolveuse coas seguintes peculiaridades:</p>
<p>a) As corporacións locais convocantes do concurso adoptaron e remitiron a esta dirección xeral acordos da súa resolución.</p>
<p>b) Os acordos dos concellos de Onzonilla e Calzada de Valdúñez excluíron do concurso os postos de secretaría-intervención respectivos por ser dictados por tribunais de xustiza autos de suspensión do concurso.</p>
<p>c) As corporacións locais que se indican no anexo a pesar de ter transcorrido en exceso o prazo de 30 días naturais seguintes á data de remate do de presentación de solicitudes previsto no artigo 22 do Real decreto 1732/1994, do 29 de xullo, non presentaron ante esta dirección xeral a resolución, se é o caso, recaída.</p>
<p>2. Simultaneamente esta dirección xeral por Resolución do 16 de marzo de 1995 resolveu o concurso unitario convocado por Resolución do 28 de outubro de 1994 (BOE do 24 de novembro) trala exclusión do posto de Priaranza do Bierzo por orde xudicial.</p>
<p>3. Existindo tralas resolucións de ámbolos dous concursos ordinarios e unitario adxudicacións coincidentes a favor dos mesmos concursantes, esta dirección xeral,</p>
<p>RESOLVEU:</p>
<p>a) Efectua-la coordinación de nomeamentos con carácter único para as adxudicacións de ámbolos dous concursos, previsto no artigo 22.2º e na disposición transitoria segunda do Real decreto 1732/1994, do 29 de xullo, e formalizar, como consecuencia de tal proceso, os nomeamentos definitivos en ámbolos dous concursos, a favor dos funcionarios de Administración local con habilitación de carácter nacional que se relacionan.</p>
<p>b) Dar publicidade ás ordes forales nº 748/1995, do 28 de marzo, da Deputación Foral de Biscaia, Orde do 24 de marzo de 1995 da Deputación Floral de Guipúscoa e acordo nº 694 do Consello de Deputación Floral de Álava do 7 de marzo de 1995, en virtude dos cales se efectúan os nomeamentos definitivos de ámbolos dous concursos nos seus respectivos territorios, e tralo posterior proceso de coordinación nos casos de concursantes que obtiveron postos no País Vasco e fóra del.</p>
<p>O prazo de toma de posesión dos funcionarios nomeados pola presente resolución será de 3 días hábiles a contar da súa publicación no BOE, se se trata de postos na mesma localidade e de un mes se se trata do primeiro destino ou de postos de traballo en localidade distinta. Non obstante, os presidentes das corporacións poderán diferi-lo cesamento da toma de posesión polo prazo que aconsellen as necesidades do servicio co límite de 3 meses establecido no artigo 23.2º do Real decreto 1732/1994, do 29 de xullo.</p>
<p>As corporacións locais deberán remitirlle á Dirección Xeral da Función Pública e á Comunidade Autónoma respectiva, copia da acta de toma de posesión e cesamento dentro dos tres días hábiles seguintes aquel en que se produzan».</p>
<p>Santiago de Compostela, 10 de abril de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

