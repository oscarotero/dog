---
date: '1998-01-12'
id: 908E
page: 248
number: 6
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 16 de decembro de 1997, da Secretaría Xeral da Consellería de
  Medio Ambiente, pola que se fai pública a convocatoria de poxa para o
  alleamento das madeiras que se citan.
range: Resolución
url: 'https://www.xunta.gal/dog/Publicados/1998/19980112/Anuncio908E_gl.html'
---
<p>Por esta resolución, convócase a poxa para o alleamento de madeiras dos lotes que se citan no anexo, e de acordo co disposto nas ordes da Consellería de Agricultura, Gandería e Montes do 8 de xullo de 1989 (DOG do 21 de xullo), e do 15 de marzo de 1990 (DOG do 23 de marzo).</p>
<p>A celebración desta terá lugar no salón de actos da Delegación Provincial da Consellería da Presidencia e Administración Pública de Pontevedra sita na rúa Benito Corbal nº 47 de Pontevedra.</p>
<p>Para esta poxa rexerán as ordes antes citadas e mailos pregos de condicións técnico-administrativas xerais e particulares destas que figuran no expediente correspondente no Servicio de Montes e Industrias Forestais de Pontevedra, sito na rúa Benito Corbal nº 47-8º desa cidade, onde poderán ser examinados polos interesados a partir do día da publicación no DOG da presente resolución.</p>
<p>As ofertas poderanse presentar -durante os vinteseis días naturais seguintes ó da publicación no DOG da presente resolución- no rexistro da delegación provincial da Consellería de Medio Ambiente de Pontevedra ou en calquera das formas legalmente establecidas.</p>
<p>A apertura das proposicións será realizada pola mesa de contratación, que se reunirá ás once horas do noveno día hábil, que non cadre en sábado, contados a partir do termo do prazo de presentación das ofertas.</p>
<p>Cada licitador presentará dous sobres pechados para cada oferta. O sobre A coa documentación administrativa e o sobre B, coa oferta económica.</p>
<p>O sobre A, que contén a documentación administrativa, poderá ser único para tódalas poxas que se celebran ante a mesa e na mesma sesión.</p>
<p>Deberá conte-la seguinte documentación:</p>
<p>1. Acreditación da personalidade xurídica do empresario e, se é o caso, a súa representación.</p>
<p>2. Os resgardos acreditativos de que están constituídas as fianzas provisionais, 2% do prezo de taxación, de acordo co disposto no artigo 36 da Lei 13/1995, de contratos das administracións públicas.</p>
<p>3. Declaración responsable de non estar incursa en prohibición de contratar, consonte os artigos 15 a 20 da Lei 13/1995, de contratos das administracións públicas.</p>
<p>4. Os que acrediten a cualificación empresarial do licitador.</p>
<p>5. Os que acrediten encontrarse ó corrente do cumprimento das obrigas tributarias e da Seguridade Social impostas nas disposicións vixentes.</p>
<p>O sobre B, recollerá a proposición económica e presentarase no modelo normalizado que se encontra á disposición dos interesados no Servicio de Montes e Industrias Forestais de Pontevedra. Cada un dos lotes deberá figurar nun sobre B individual.</p>
<p>O adxudicatario constituirá a fianza definitiva do 4% do prezo de adxudicación dentro dos vinte días seguintes ó da data na que regulamentariamente se lle comunique que a adxudicación é definitiva.</p>
<p>Dentro dese mesmo prazo deberá aboar:</p>
<p>1. O importe total do remate, ou o importe do primeiro prazo, segundo se indique no prego de condicións particulares de cada poxa.</p>
<p>2. O importe das taxas.</p>
<p>3. Os gastos proporcionais deste anuncio.</p>
<p>4. Os demais que se establezan nos pregos particulares de aproveitamento.</p>
<p>O adxudicatario deberá aboar, ademais das cantidades expresadas no anuncio, un 4% sobre o importe da adxudicación en concepto de IVE.</p>
<p>Santiago de Compostela, 16 de decembro de 1997.</p>
<p>José Luis Aboal García-Tuñón</p>
<p>Secretario xeral da Consellería de Medio Ambiente</p>
<p>0049</p>

