---
date: '1997-01-28'
id: '2E96'
page: 902
number: 18
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 9/1997, do 23 de xaneiro, polo que se dispón que cese o presidente do
  Consello Social da Universidade de Santiago de Compostela.
range: Decreto
url: 'https://www.xunta.gal/dog/Publicados/1997/19970128/Anuncio2E96_gl.html'
---
<p>O artigo 3 da Lei 5/1987, do 27 de maio (DOG nº 103, do 2 de xuño), do Consello Social da Universidade e do Consello Universitario de Galicia, determina a composición do dito Consello Social.</p>
<p>Pola súa banda, os artigos 4 e 9 da referida lei establecen, respectivamente, o procedemento de designación do presidente do Consello Social e a duración do seu mandato e dos demais membros representantes dos intereses sociais, e que será de catro anos, renovable por unha soa vez.</p>
<p>O Decreto 171/1987, do 23 de xullo, nomeou por vez primeira os membros do Consello Social, e no seu artigo 2º nomeábase presidente a Emilio Pérez Nieto. E no artigo 3 do Decreto 93/1992, do 11 de abril, nomeábao para o seu segundo e derradeiro período de mandato.</p>
<p>Procede pois, de acordo co citado artigo 9.1 da mesma lei, a substitución do presidente do Consello Social da Universidade de Santiago de Compostela, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, logo de deliberación do Consello da Xunta de Galicia, na súa reunión do día vintetrés de xaneiro de mil novecentos noventa e sete,</p>
<p>DISPOÑO:</p>
<p>Artigo único</p>
<p>Que cese como presidente do Consello Social da Universidade de Santiago de Compostela a Emilio Pérez Nieto, agradecéndolle os servicios prestados.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintetrés de xaneiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>562</p>

