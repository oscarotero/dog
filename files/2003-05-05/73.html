---
date: '2003-05-05'
id: FADA
page: 5636
number: 85
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 22 de abril de 2003, da Xerencia de Atención Primaria de
  Ourense, pola que se anuncia concurso público, polo procedemento aberto e
  tramitación urxente, para a contratación do servicio de limpeza no Centro de
  Saúde e Punto de Atención Continuada (PAC) do Carballiño (CP-SX-02/2003) e no
  Centro de Saúde Mariñamansa (A Cuña) (CP-SX-03/2003).
range: Resolución
url: 'https://www.xunta.gal/dog/Publicados/2003/20030505/AnuncioFADA_gl.html'
---
<p>A directora xerente de Atención Primaria de Ourense, en virtude das atribucións que lle foron delegadas conforme o establecido no artigo 6 da orde da Consellería de Sanidade do 14 de marzo de 2002 (DOG nº 66, do 5 de abril) sobre delegación de competencias en órganos centrais e periféricos do Servicio Galego de Saúde, e unha vez cumpridos os trámites correspondentes, resolve anuncia-las licitacións que a continuación se citan:</p>
<p>Nº referencia expediente: CP-SX-02/03.</p>
<p>1. Obxecto: servicio de limpeza no Centro de Saúde e Punto de Atención Continuada (PAC) do Carballiño.</p>
<p>2. Orzamento total: 69.000 euros (IVE incluído).</p>
<p>Ano 2003: 20.125 euros.</p>
<p>Ano 2004: 34.500 euros.</p>
<p>Ano 2005: 14.375 euros.</p>
<p>3. Garantías.</p>
<p>Provisional: 2 % do orzamento do contrato</p>
<p>(1.380 euros).</p>
<p>Definitiva: 4 % do importe de adxudicación.</p>
<p>Nº referencia expediente: CP-SX-03/03.</p>
<p>1. Obxecto: servicio de limpeza no Centro de Saúde Mariñamansa (A Cuña).</p>
<p>2. Orzamento total: 68.592 euros (IVE incluído).</p>
<p>Ano 2003: 20.006 euros.</p>
<p>Ano 2004: 34.296 euros.</p>
<p>Ano 2005: 14.290 euros.</p>
<p>3. Garantías.</p>
<p>Provisional: 2% do orzamento do contrato</p>
<p>(1.371,84 euros).</p>
<p>Definitiva: 4 % do importe de adxudicación.</p>
<p>As condicións que rexerán os expedientes relacionados son as contidas nos puntos seguintes do nº 4 ó nº 15, ambos inclusive.</p>
<p>4. Forma de adxudicación: concurso público, polo procedemento aberto e tramitación urxente.</p>
<p>5. Prazo de execución: dous anos, desde o 1-6-2003 ou data de comezo efectivo da vixencia do contrato unha vez formalizado, se é posterior.</p>
<p>6. Admisión de variantes: non se admiten variantes.</p>
<p>7. Clasificación: non se esixe.</p>
<p>8. Criterios de adxudicación: ver punto 16 da folla de especificacións do prego de cláusulas administrativas particulares.</p>
<p>9. Solvencia económica e financeira: acreditarase por algún dos medios previstos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>10. Solvencia técnica: acreditarase por algún dos medios previstos no artigo 19 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>11. Documentos de interese para os licitadores: os pregos de cláusulas administrativas e demais documentación complementaria poderánse solicitar no Departamento de Servicios Xerais da Xerencia de Atención Primaria en Ourense, sita na avda. de Zamora, 13-5º planta, 32005-Ourense; teléfono: 988 38 64 37, fax: 988 38 64 50, todolos días laborables, agás os sábados, en horas hábiles de oficina. Tamén se poderán consultar na páxina da Internet do Sergas (www.sergas.es).</p>
<p>12. Presentación das proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro da Xerencia de Atención Primaria de Ourense, antes das 14 horas do oitavo día natural contado a partir do seguinte ó da publicación desta resolucion no Diario Oficial de Galicia, ou enviadas por correo na forma indicada no prego de cláusulas administrativas particulares.</p>
<p>13. Apertura das proposicións: será realizada pola mesa de contratación, reunida en acto público na sala de xuntas da Xerencia de Atención Primaria de Ourense, a partir das 9 horas do décimo primeiro día natural contado a partir do seguinte ó de finalización do prazo de presentación das ofertas. No suposto de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>14. Documentación que deberán presenta-los licitadores: os documentos sinalados no prego de cláusulas administrativas particulares.</p>
<p>15. Anuncios: o pagamento dos anuncios deste concurso público será por conta dos adxudicatarios dos contratos.</p>
<p>Ourense, 22 de abril de 2003.</p>
<p>Eloína Núñez Masid</p>
<p>Directora xerente de Atención Primaria de Ourense</p>

