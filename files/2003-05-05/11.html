---
date: '2003-05-05'
id: F9D6
page: 5593
number: 85
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 14 de novembro de 2002 pola que se lle dá publicidade ó acordo
  do Consello de Dirección do Instituto Galego de Promoción Económica, polo que
  se aproba a modificación das bases de axudas e subvencións do Instituto Galego
  de Promoción Económica para implementa-la autorización expresa dos
  solicitantes para a subministración automatizada de información tributaria ó
  Instituto Galego de Promoción Económica desde AEAT e a Consellería de Economía
  e Facenda da Xunta de Galicia.
range: Resolución
url: 'https://www.xunta.gal/dog/Publicados/2003/20030505/AnuncioF9D6_gl.html'
---
<p>A orde do Ministerio de Economía e Facenda do 18 de novembro de 1999, dictada en aplicación do disposto na disposición adicional cuarta da Lei 40/1998, do 9 de novembro, regula os requisitos para a subministración de información de forma directa a outras admimistracións públicas, establecendo a cautela da constancia da autorización do interesado.</p>
<p>A Xunta de Galicia e a Axencia Estatal de Administración Tributaria ten subscrito un convenio de colaboración en materia de subministración de información para finalidades non tributarias, Convenio ó que poden accede-los órganos e organismos que como o Igape dependen da Administración da Comunidade Autónoma, sendo imprescindible que o solicitante asine unha autorización expresa.</p>
<p>Para facilita-la tramitación ós interesados, estímase conveniente introducir nas convocatorias do Igape a posibilidade de que os solicitantes autoricen a este instituto a solicitar directamente ante os organismos competentes as acreditacións de atoparse ó corrente das súas obrigas fiscais e de non ter contraídas débedas coa Comunidade Autónoma de Galicia.</p>
<p>Na súa virtude e de conformidade coas facultades que teño conferidas</p>
<p>RESOLVO:</p>
<p>Único.-Publica-la seguinte modificación, acordada polo consello de dirección do instituto na súa</p>
<p>reunión do 31 de outubro de 2002, que afecta ás bases de axudas e subvencións do Igape:</p>
<p>«Nas convocatorias de axudas e subvencións do Igape que se enumeran no anexo II, os interesados poderán acudir individualmente á Axencia Estatal de Administración Tributaria e a Consellería de Economía e Facenda da Xunta de Galicia para solicita-la expedición dos certificados de atoparse ó corrente das súas obrigas fiscais e non ter débedas coa Xunta de Galicia, ou cubrir, debidamente asinada a autorización que se xunta como anexo I, para efectos de que este órgano poida solicitala por vía informática».</p>
<p>Santiago de Compostela, 14 de novembro de 2002.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>
<p>ANEXO I</p>
<p>Autorización de solicitude de certificacións fiscais</p>
<p>Don/Dona..., en nome e representación de... en relación a miña solicitude ó abeiro de... (convocatoria de axuda ou subvención).</p>
<p>Autorizo:</p>
<p>O Igape para que, conforme co disposto no artigo 2.4º da orde do Ministerio de Economía e Facenda do 18 de novembro de 1999 e cos requisitos sinalados no artigo 18.1º do Decreto 287/2000, do 21 de novembro, polo que se desenvolve o Decreto lexislativo 1/1999, do 7 de outubro, do texto refundido da Lei de réxime financeiro e orzamentario de Galicia, en materia de axudas e subvencións, solicite da Axencia Estatal de Administración Tributaria e da Consellería de Economía e Facenda, a información a que se refire o artigo 78.4º c) do texto refundido da Lei de réxime financeiro e orzamentario de Galicia, en relación co cumprimento das miñas obrigas tributarias estatais e coa Comunidade Autónoma de Galicia.</p>
<p>En..., ... de... de 200...</p>
<p>Sinatura e selo da entidade</p>
<p>ANEXO II</p>
<p>Convocatorias nas que se poderá incorpora-la autorización</p>
<p>1. Resolución do 20 de setembro de 2002 pola que se fai público o contido do convenio de apoio financeiro ó comercio retallista na Comunidade Autónoma de Galicia 2002-2003 (DOG nº 205, do 23 de outubro).</p>
<p>2. Resolución do 12 de xullo de 2002 pola que se fai público o contido das bases reguladoras das axudas do Instituto Galego de Promoción Económica ós custos de auditoría de contas nos programas de préstamos e garantías. (DOG nº 143, do 26 de xullo).</p>
<p>3. Resolución do 26 de abril de 2002 pola que se fai público o acordo do seu consello de dirección que establece un programa de préstamos para financiar produccións audiovisuais na Comunidade Autónoma de Galicia. (DOG nº 87, do 7 de maio).</p>
<p>4. Resolución do 2 de abril de 2002 pola que se fai público o contido do convenio de apoio financeiro ós investimentos das pequenas e medianas empresas financiado mediante contratos de arrendamento financeiro, subscrito entre o Instituto Galego de Promoción Económica e as entidades financeiras. (DOG nº 72, do 15 de abril).</p>
<p>5. Resolución do 2 de abril de 2002 pola que se fai público o contido do convenio de apoio financeiro ás pequenas e medianas empresas subscrito entre o Instituto Galego de Promoción Económica e as entidades financeiras. (DOG nº 70, do 11 de abril).</p>
<p>6. Resolución do 30 de novembro de 2001 pola que se fai público o contido do convenio de apoio financeiro para reparación de danos causados polas chuvias e temporais en parques de cultivo de moluscos de Carril (DOG nº 236, do 7 de decembro).</p>
<p>7. Resolución do 7 de novembro de 2001 pola que se fai público o contido do convenio de colaboración entre a Consellería de Sanidade e Servicios Sociais, a Consellería de Economía e Facenda e o Instituto Galego de Promoción Económica para a posta en marcha na Comunidade Autónoma de Galicia de centros residenciais para maiores asistidos de iniciativa privada (DOG nº 220, do 14 de novembro).</p>
<p>8. Resolución do 13 de xullo de 2001 pola que se fai público o contido das bases reguladoras das axudas do Igape para proxectos empresariais de investimento (DOG nº 142, do 23 de xullo).</p>
<p>9. Resolución do 13 de xullo de 2001 pola que se fai público o contido das bases reguladoras das axudas do Igape para programas de apoio á continuidade e mellora competitiva da PEME galega (DOG nº 142, do 23 de xullo).</p>
<p>10. Resolución do 13 de xullo de 2001 pola que se fai público o contido das bases reguladoras das axudas do Igape para programas de emprendedores (DOG nº 142, do 23 de xullo).</p>
<p>11. Resolución do 13 de xullo de 2001 pola que se fai público o contido das bases reguladoras das axudas do Igape para programas de especialización laboral (DOG nº 142, do 23 de xullo).</p>
<p>12. Resolución do 13 de xullo de 2001 pola que se fai público o contido das bases reguladoras das axudas do Igape para programas de salvamento e reestructuración de empresas en crise (DOG nº 142, do 23 de xullo).</p>
<p>13. Resolución do 26 de xuño de 2001 pola que se lle dá publicidade ó acordo do Consello de Dirección do Instituto Galego de Promoción Económica que aproba as bases reguladoras da convocatoria de 20 bolsas de promoción exterior (DOG nº 131, do 6 de xullo).</p>
<p>14. Resolución do 13 de xuño de 2001 pola que se fai público o contido do convenio de apoio financeiro para reparación de danos causados polas chuvias e temporais en Galicia Igape-ICO-EEFF (DOG nº 132, do 9 de xullo).</p>
<p>15. Resolución do 22 de xuño de 2001 pola que se fai público o contido do convenio de apoio financeiro ó sector pesqueiro Igape-EEFF (DOG nº 133, do 10 de xullo).</p>
<p>16. Resolución do 8 de novembro de 2000 pola que se fan públicas as bases reguladoras das axudas do Igape previstas no convenio de financiamento Xunta de Galicia/entidades financeiras do fondo de desenvolvemento INESGA (DOG nº 222, do 16 de novembro).</p>
<p>17. Resolución do 19 de xullo de 2000 pola que se fan públicas as bases reguladoras das achegas do Igape para a organización de iniciativas de interese socioeconómico (DOG nº 158, do 16 de agosto).</p>

