---
date: '2007-08-06'
page: 13
number: 151
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Orde do 20 de xullo de 2007 pola que se aproban os modelos do procedemento de
  autorización para a implantación de estudos universitarios oficiais de posgrao
  conducentes ao título de máster ou de doutor.
range: Orde
---
<p>O Decreto 66/2007, do 29 de marzo, polo que se establece o procedemento de autorización para a implantación de estudos universitarios oficiais de posgrao conducentes ao título de máster ou de doutor, determina o correspondente marco procedemental e establece requisitos mínimos exixibles para solicitar a implantación destas ensinanzas.</p>
<p>Os artigos 4 e 5 deste decreto establecen os datos que debe conter a solicitude, así como a documentación complementaria que a debe acompañar; dispoñendo o artigo 5 que os correspondentes modelos serán regulados por orde da consellería competente en material universitaria.</p>
<p>Procédese, polo tanto, a través desta orde, á aprobación dos modelos de impresos para a autorización da implantación dos estudos oficiais de posgrao nas universidades do Sistema Universitario de Galicia relativos á solicitude e documentación complementaria, segundo prevé a disposición adicional segunda do Decreto 66/2007, do 29 de marzo.</p>
<p>No anexo I establécese o impreso oficial de solicitude de autorización para a implantación de estudos oficiais de posgrao, no cal se debe facer constar a denominación do programa, os títulos a que conduce e o responsable do programa así como a documentación que se xunta coa solicitude. No anexo II regúlase o contido concreto da memoria xustificativa a que se refire o artigo 5.1º D) do mencionado Decreto 66/2007.</p>
<p>Por todo iso, e en exercicio das atribucións conferidas no artigo 34 da Lei 1/1983, do 22 de febreiro, reguladora da Xunta e da súa Presidencia,</p>
<p>DISPOÑO:</p>
<p>Artigo único.-Apróbanse os modelos de impresos oficiais a que se refiren os artigos 4 de 5 do Decreto 66/2007, do 29 de marzo, polo que se establece o procedemento de autorización para a implantación de estudos universitarios oficiais de posgrao conducentes ao título de máster ou doutor, que se xuntan como anexo I e anexo II desta orde.</p>
<p>Disposición derradeira</p>
<p>Esta orde entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 20 de xullo de 2007.</p>
<p>Laura Sánchez Piñón</p>
<p>Conselleira de Educación e Ordenación</p>
<p>Universitaria</p>
<p>Ver referencia pdf "15100D001P007.PDF"</p>
<p>ANEXO II</p>
<p>Memoria xustificativa</p>
<p>I. Información xeral sobre o programa.</p>
<p>1. Denominación do programa.</p>
<p>2. Unidades participantes.</p>
<p>3. Títulos que se outorgan dentro do programa.</p>
<p>4. Órgano responsable ou coordinador do programa.</p>
<p>4.1. Comisión de estudos de posgrao.</p>
<p>5. Xustificación.</p>
<p>5.1. Obxectivos do programa en función das competencias xenéricas e específicas conforme os perfís académico, investigador e profesional.</p>
<p>5.1.1. Obxectivos xerais do programa.</p>
<p>5.1.2. Obxectivos específicos do programa.</p>
<p>5.2. Adecuación aos obxectivos estratéxicos da universidade.</p>
<p>II. Información específica sobre cada un dos títulos.</p>
<p>1. Descrición do título.</p>
<p>1.1. Denominación do título.</p>
<p>1.2. Unidades participantes (universidade/s participante/s e universidade/s coordinadora/s, departamento/s, instituto/s universitario/s, centro/s etc.).</p>
<p>1.3. Tipo de título.</p>
<p>1.4. Rama de coñecemento.</p>
<p>1.5. Orientación.</p>
<p>1.6. Modalidade de ensino (presencial, semipresencial, a distancia).</p>
<p>1.7. Número de prazas que se van ofertar. Número mínimo de alumnos para a súa impartición.</p>
<p>1.8. Número mínimo de créditos ECTS de matrícula por estudante e período lectivo.</p>
<p>1.9. Réxime de estudos (tempo completo/tempo parcial).</p>
<p>1.10. Periodicidade da oferta.</p>
<p>1.11. Período lectivo (anual, semestral, ...).</p>
<p>1.12. Información expedición suplemento europeo ao título.</p>
<p>1.13. Número de créditos.</p>
<p>2. Xustificación.</p>
<p>2.1. Interese e relevancia académica-científica-profesional.</p>
<p>2.2. Adecuación do título ao nivel formativo do posgrao.</p>
<p>2.3. Descrición dos procedementos de consulta internos y externos utilizados para a elaboración do plan de estudos.</p>
<p>2.4. Xustificación da adecuación do título ás normas reguladoras/directivas para a habilitación para o exercicio profesional.</p>
<p>3. Obxectivos.</p>
<p>3.1. Obxectivos específicos de aprendizaxe.</p>
<p>3.2. Competencias xerais e específicas.</p>
<p>4. Admisión de estudantes.</p>
<p>4.1. Sistemas de información e procedementos de acollida.</p>
<p>4.2. Selección e admisión.</p>
<p>4.2.1. Órgano de admisión: estrutura e funcionamento.</p>
<p>4.2.2. Perfil de ingreso e formación previa requirida que habilita o acceso ao programa (especifíquese por estudos/títulos, se se desen requisitos diferentes).</p>
<p>4.2.3. Sistemas de admisión e criterios de valoración de méritos.</p>
<p>4.2.4. Criterios para o recoñecemento e a validación de aprendizaxes previas (títulos/créditos de formación previa).</p>
<p>4.3. Sistemas de apoio e orientación.</p>
<p>5. Planificación do ensino.</p>
<p>5.1. Estrutura dos estudos.</p>
<p>5.2. Descrición dos módulos ou materias de ensino-aprendizaxe que constitúen a estrutura do plan de estudos.</p>
<p>5.3. Procedementos para a organización da mobilidade dos estudantes propios e de acollida. Debe incluír o sistema de recoñecemento e acumulación de créditos ECTS.</p>
<p>5.4. No caso de estudos de doutoramento. Formato do doutoramento:</p>
<p>5.4.1. Criterios de admisión e elección de doutorandos/as.</p>
<p>5.4.2. Liñas específicas de investigación.</p>
<p>5.4.3. Criterios para a dirección de teses e traballos.</p>
<p>5.4.4. Se é o caso, seminarios, cursos metodolóxicos e outras actividades formativas preparatorias para a actividade investigadora.</p>
<p>5.5. Organización académica.</p>
<p>5.5.1. Estrutura e composición dos órganos de coordinación académica.</p>
<p>5.5.2. Planificación e xestión da mobilidade de profesores e estudantes no caso de títulos interuniversitarios.</p>
<p>5.5.3. Criterios para o recoñecemento e validación de formación previa.</p>
<p>6. Persoal académico.</p>
<p>6.1. Persoal docente e investigador.</p>
<p>6.1.1. Criterios de asignación da docencia.</p>
<p>6.1.2. No caso de estudos de doutoramento, relación de profesores e investigadores encargados da dirección de teses de doutoramento.</p>
<p>6.1.3. Experiencia docente, profesional e investigadora.</p>
<p>6.1.4. Dedicación.</p>
<p>7. Recursos materiais e servizos.</p>
<p>7.1. Recursos humanos de xestión.</p>
<p>7.2. Equipamento e infraestruturas dispoñibles para cada título.</p>
<p>8. Resultados previstos.</p>
<p>8.1. Estimación dos valores cuantitativos que os indicadores (taxa de graduación, taxa de abandono e taxa de eficiencia) terán unha vez implantado o plan de estudos, e xustificación dos ditos valores. Estas estimacións terán en conta as características dos estudantes e da propia titulación.</p>
<p>8.2. Procedemento xeral da universidade para valorar o progreso e os resultados de aprendizaxe dos estudantes.</p>
<p>9. Sistema de garantía da calidade.</p>
<p>9.1. Órgano e persoal responsable do seguimento e da garantía da calidade.</p>
<p>9.2. Procedementos xerais de avaliación e mellora.</p>
<p>9.2.1. Previsións, se é o caso, da mellora de infraestruturas e equipamentos.</p>
<p>9.2.2. Procedementos de avaliación do profesorado e mellora da docencia.</p>
<p>9.2.3. Criterios e procedementos de actualización e mellora.</p>
<p>9.3. Criterios e procedementos para garantir a calidade das prácticas externas e fomentar a mobilidade.</p>
<p>9.4. Procedementos de análise da inserción laboral dos graduados e da satisfacción coa formación recibida.</p>
<p>9.5. Procedemento para a análise da satisfacción dos distintos colectivos implicados (estudantes, persoal académico e de administración e servizos, etc.) e de atención ás suxestións ou reclamacións.</p>
<p>9.6. Criterios específicos de suspensión ou peche do título.</p>
<p>9.7. Sistemas de apoio á aprendizaxe autónoma do estudante.</p>
<p>9.7.1. Titoría e orientación académica: acollida e fixación do programa de estudo de cada estudante.</p>
<p>9.7.2. Orientación profesional: transición ao traballo/estudos de doutoramento.</p>
<p>9.8. Sistema de información/comunicación pública.</p>
<p>9.8.1. Vías de acceso á información pública.</p>
<p>9.8.2. Vías de acceso a información interna dos estudantes.</p>
<p>10. Calendario de implantación.</p>
<p>10.1. Cronograma de implantación da titulación.</p>
<p>10.2. Procedemento de adaptación, se é o caso, dos estudantes dos estudos existentes ao novo plan de estudos.</p>
<p>11. Viabilidade económica.</p>
<p>11.1. Orzamento de funcionamento.</p>
<p>11.2. Ingresos de matrícula.</p>
<p>11.3. Financiamento público.</p>
<p>11.4. Outras fontes de financiamento.</p>
<p>11.5. Custo de persoal docente e administrativo.</p>
<p>11.6. Política de bolsas.</p>

