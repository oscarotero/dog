---
date: '2016-06-02'
id: G1551-120516-0002
page: 21792
number: 104
agency: Fundación Cidade da Cultura de Galicia
section: VI. Anuncios. c) Outros anuncios.
title: >-
  EXTRACTO da Resolución do 19 de febreiro de 2016 pola que se aproban as bases
  reguladoras relativas á convocatoria 2016 do programa dos Premios Emprende
  Cultura Gaiás-Sixto Seco.
range: Resolución
url: >-
  https://www.xunta.gal/dog/Publicados/2016/20160602/AnuncioG1551-120516-0002_gl.html
---
<p>BDNS (Identif.): CT899A</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na sede electrónica da Xunta de Galicia (https://sede.xunta.es) e na páxina web da Fundación Cidade da Cultura de Galicia (www.cidadedacultura.gal).</p>
    <p>Primeiro. Persoas beneficiarias</p>
    <p>1. Titulados de ciclos medios e de ciclos superiores de Formación Profesional e das ensinanzas profesionais de Artes Plásticas e Deseño.</p>
    <p>2. Titulados e diplomados de escolas de arte.</p>
    <p>3. Licenciados e diplomados universitarios en Humanidades e/ou calquera outra rama artística.</p>
    <p>4. Calquera outra persoa licenciada ou diplomada con vinculación no emprendemento cultural e que desexen desenvolver a súa actividade no Gaiás Cidade da Cultura de Galicia.</p>
    <p>Segundo. Obxecto</p>
    <p>Impulsar o desenvolvemento de novas ideas emprendedoras relacionadas coas industrias culturais e que queiran desenvolver a súa actividade no Gaiás Cidade da Cultura de Galicia: deseñadores-ilustradores, profesionais da comunicación, produtores, xestores culturais, programadores de aplicacións informáticas e de proxectos culturais na internet e calquera outra persoa con vinculación no emprendemento cultural.</p>
    <p>Terceiro. Bases reguladoras</p>
    <p>Resolución do 19 de febreiro de 2016 pola que se aproban as bases reguladoras relativas á convocatoria 2016 do programa dos Premios Emprende Cultura Gaiás-Sixto Seco.</p>
    <p> Cuarto. Importe</p>
    <p>a) Tres premios en metálico dotados con dous mil euros (2.000,00 €) cada un [un premio por categoría e proxecto seleccionado].</p>
    <p>b) Incorporación gratuíta durante doce meses ao espazo Cotraballo do Centro de Emprendemento Creativo de Galicia da Cidade da Cultura de Galicia.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes iniciarase o día seguinte ao da publicación da presente resolución e das súas bases reguladoras no Diario Oficial de Galicia (DOG), e permanecerá aberto ata o 8 de xullo de 2016.</p>
    <p>Santiago de Compostela, 19 de febreiro de 2016</p>
    <footer><p>Beatriz González Loroño<br>Directora xerente da Fundación Cidade da Cultura de Galicia</p></footer>

