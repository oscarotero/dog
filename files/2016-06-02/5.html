---
date: '2016-06-02'
id: G0164-250516-0002
page: 21226
number: 104
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 10 de maio de 2016 pola que se autoriza a apertura e funcionamento do
  centro de ensinanzas artísticas elementais e profesionais de música Cantiga,
  de Ourense.
range: Orde
url: >-
  https://www.xunta.gal/dog/Publicados/2016/20160602/AnuncioG0164-250516-0002_gl.html
---
<p>O titular do centro de ensinanzas artísticas elementais e profesionais de música Cantiga, de Ourense solicita a autorización de apertura e funcionamento do centro para impartir as ensinanzas elementais e profesionais de música.</p>
    <p>Logo da tramitación do expediente de acordo co disposto no Decreto 253/1995, do 29 de setembro, de autorización a centros docentes privados para impartir ensinanzas artísticas, coa Orde do 5 de decembro de 1996, que o desenvolve e co Real decreto 303/2010, de 15 de marzo, que establece os requisitos mínimos dos centros que impartan ensinanzas artísticas reguladas na Lei orgánica 2/2006, do 3 de maio, de Educación, e por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Primeiro. Autorizar a apertura e funcionamento do centro que se sinala a continuación:</p>
    <p>Denominación xenérica: centro autorizado de ensinanzas artísticas elementais e profesionais de música.</p>
    <p>Denominación específica: Cantiga.</p>
    <p>Código do centro: 32020884.</p>
    <p>Titular: Benigno Pérez Álvarez.</p>
    <p>Domicilio: rúa Bedoya, 9.</p>
    <p>Localidade: Ourense.</p>
    <p>Código postal: 32004.</p>
    <p>Concello: Ourense.</p>
    <p>Provincia: Ourense.</p>
    <p>Ensinanzas elementais de música: 100 postos escolares.</p>
    <p>Ensinanzas profesionais de música: 180 postos escolares.</p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria. </p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de maio de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

