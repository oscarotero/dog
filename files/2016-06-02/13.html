---
date: '2016-06-02'
id: G1994-100516-0003
page: 21700
number: 104
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4796/2015).
range: Edicto
url: >-
  https://www.xunta.gal/dog/Publicados/2016/20160602/AnuncioG1994-100516-0003_gl.html
---
<p>Eu, Mª Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 4796/2015 desta sección, seguido por instancia de María del Carmen Cortegoso Fernández, sobre xubilación, se ditou a seguinte resolución:</p>
    <p>«Resolvemos que, desestimando o recurso de suplicación formulado pola demandante María del Carmen Cortegoso Fernández, contra a sentenza ditada polo Xulgado do Social número 3 de Pontevedra nestes autos sobre xubilación, tramitados contra os demandados Instituto Nacional da Seguridade Social, Tesouraría Xeral da Seguridade Social, Servizo Público de Emprego Estatal e a empresa Grupo de Empresas Álvarez, S.L., decretamos a nulidade de todo o actuado a partir da notificación da sentenza de instancia, que acadou firmeza na data en que se ditou, e a reposición das actuacións ao momento seguinte ao da notificación da dita sentenza de instancia.</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes ao da data de notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 no canto do 35, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez que sexa firme, expídase certificación para constancia na peza que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandámolo e asinámolo.</p>
    <p>Para que sirva de notificación en legal forma a Grupo de Empresas Álvarez, S.A., con último domicilio coñecido en Ponte Sampaio (Pontevedra), expido este edicto para a súa inserción no Diario Oficial de Galicia».</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 5 de maio de 2016</p>
    <footer><p>A letrada da Administración de xustiza</p></footer>

