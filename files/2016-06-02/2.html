---
date: '2016-06-02'
id: G0422-260516-0002
page: 21220
number: 104
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 26 de maio de 2016 pola que se modifica o prazo de presentación de
  solicitudes previsto na Orde do 26 de abril de 2016 pola que se establecen as
  bases reguladoras para a concesión de axudas a entidades locais da Comunidade
  Autónoma de Galicia para a asistencia técnica na elaboración de estratexias de
  sustentabilidade ambiental coa finalidade de integrar a adaptación ao cambio
  climático na xestión e planificación públicas, e se fai pública a súa
  convocatoria para o ano 2016, cofinanciadas polo Fondo Europeo de
  Desenvolvemento Rexional, no marco do programa operativo Feder Galicia
  2014-2020.
range: Orde
url: >-
  https://www.xunta.gal/dog/Publicados/2016/20160602/AnuncioG0422-260516-0002_gl.html
---
<p>A Orde do 26 de abril de 2016 pola que se establecen as bases reguladoras para a concesión de axudas a entidades locais da Comunidade Autónoma de Galicia para a asistencia técnica na elaboración de estratexias de sustentabilidade ambiental coa finalidade de integrar a adaptación ao cambio climático na xestión e planificación públicas, e se fai pública a súa convocatoria para o ano 2016, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, establece no artigo 5 que o prazo de presentación de solicitudes será dun mes, contado desde o día seguinte ao da publicación da convocatoria no <em>Diario Oficial de Galicia</em>. </p>
    <p>Dada a elevada complexidade técnica e tamén organizativa e de planeamento que supón para unha entidade local afrontar a elaboración dunha estratexia de sustentabilidade ambiental dirixida á adaptación ao cambio climático, considérase oportuno ampliar o prazo máximo fixado para a presentación de solicitudes. </p>
    <p>En consecuencia, de conformidade co previsto no artigo 27.30 do Estatuto de autonomía para Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia, </p>
    <p>DISPOÑO:</p>
    <p>Artigo 1. <em>Ampliación do prazo da solicitude de axuda</em></p>
    <p>Amplíase o prazo de presentación das solicitudes de axuda ata o 21 de xuño, incluído. </p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 26 de maio de 2016 </p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

