---
date: '2016-06-02'
id: G2345-100516-0001
page: 21705
number: 104
agency: Xulgado do Social número 2 da Coruña
section: V. Administración de xustiza.
title: EDICTO (1163/2013).
range: Edicto
url: >-
  https://www.xunta.gal/dog/Publicados/2016/20160602/AnuncioG2345-100516-0001_gl.html
---
<p>María Adelaida Egurbide Margañón, letrada da Administración de xustiza do Xulgado do Social número 2 da Coruña, fai saber que no procedemento ordinario 1163/2013 deste xulgado do social, seguidos por instancia de Rubén Márquez Valle e Simón Márquez Valle contra a empresa Electro Sanxurxo, S.L. e Fogasa, sobre ordinario, se ditou a seguinte resolución, cuxo encabezamento e parte dispositiva se xunta:</p>
    <p>Sentenza.</p>
    <p>Na cidade da Coruña o cinco de maio de dous mil dezaseis.</p>
    <p>Jorge Hay Alba, maxistrado do Xulgado do Social número 2 da Coruña, vistos os presentes autos seguidos neste xulgado co nº 1163/2013 en que son parte, dunha banda como demandantes Rubén Márquez Valle e Simón Márquez Valle representados pola letrada Lidia Vázquez Méndez, e como demandada Electro Sanxurxo, S.L. e Fogasa que non comparecen malia estaren citados en legal forma, sobre procedemento ordinario, pronunciou no nome do rei a seguinte sentenza.</p>
    <p>Decido.</p>
    <p>Que, estimando a demanda interposta por Rubén Márquez Valle e Simón Márquez Valle, con citación do Fogasa, debo condenar e condeno a empresa Electro Sanxurxo, S.L.L. a que lles aboe aos demandantes 4.408,83 euros a favor de Rubén e 3.388,68 euros a favor de Simón.</p>
    <p>Notifíqueselles esta resolución ás partes, ás cales se lles fará saber que contra ela só cabe recurso de suplicación perante o Tribunal Superior de Xustiza de Galicia, e que deberán anuncialo perante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na “conta de depósitos e consignacións” que este xulgado ten aberta no Banco de Santander desta cidade. </p>
    <p>Igualmente deberá, no momento de interpoñer o recurso, consignar a suma de 300 euros en concepto de depósito especial para recorrer</p>
    <p>Así por esta miña sentenza, definitivamente xulgando, o pronuncio, mando e asino.</p>
    <p>Publicación. Expídoa eu, letrada da Administración de xustiza, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, expídese testemuño da sentenza para unir aos autos. Dou fe.</p>
    <p>Para que sirva de notificación en legal forma a Electro Sanxurxo, S.L., en ignorado paradoiro, expido a presente para a súa inserción no <em>Boletín Oficial </em>da provincia da Coruña.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 5 de maio de 2016</p>
    <footer><p>A letrada da Administración de xustiza</p></footer>

