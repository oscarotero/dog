---
date: '1999-03-04'
id: 4AF6
page: 2
number: 44
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 16 febreiro de 1999 pola que se convoca concurso, con
  intervención de xurado e participación limitada, de ideas a nivel de
  anteproxectos para as obras da Cidade da Cultura de Galicia.
range: Resolución
url: 'https://www.xunta.gal/dog/Publicados/1999/19990304/Anuncio4AF6_gl.html'
---
<p>Esta consellería, unha vez cumpridos os trámites administrativos correspondentes, resolveu facer público o seguinte concurso:</p>
<p>«Concurso, con intervención de xurado e participación limitada, de ideas no nivel de anteproxectos para as obras da Cidade da Cultura de Galicia.</p>
<p>1. Nome e enderezo da entidade adxudicadora: Xunta de Galicia. Consellería de Cultura, Comunicación Social e Turismo. Edificio Administrativo San Caetano. 15771 Santiago de Compostela. A Coruña.</p>
<p>2. Descrición do proxecto: propostas arquitectónicas no nivel de anteproxectos, para as obras da Cidade da Cultura de Galicia, que se situará en Santiago de Compostela.</p>
<p>3. Tipo de concurso: de ideas para o anteproxecto, con intervención de xurado e participación restrinxida, de acordo co artigo 216 da Lei de contratos das administracións públicas.</p>
<p>4. Profesionais destinatarios: arquitectos.</p>
<p>5. a) Número previsto de participantes que serán invitados a presenta-los traballos: mínimo de nove (9) e máximo de trece (13).</p>
<p>b) Data límite de recepción de solicitudes de participación: cinco (5) de abril de mil novecentos noventa e nove.</p>
<p>c) Enderezo ó que deben enviarse: Consellería de Cultura, Comunicación Social e Turismo. Secretaría Xeral. Rexistro xeral. Edificio Administrativo San Caetano. 15771 Santiago de Compostela. A Coruña.</p>
<p>d) Solicitude da documentación: Consellería de Cultura, Comunicación Social e Turismo. Secretaría Xeral. Edificio Administrativo San Caetano, 15771 Santiago de Compostela. A Coruña.</p>
<p>Teléfono: 981 54 48 71. Telefax: 981 54 48 02.</p>
<p>e) Lingua na que deben redactarse os documentos: galego ou castelán.</p>
<p>f) Criterios que se aplicarán para selecciona-los participantes: os establecidos no prego de bases.</p>
<p>6. Data límite de envío das invitacións ós seleccionados para presenta-las propostas: dezaseis (16) de abril de mil novecentos noventa e nove.</p>
<p>7. Criterios que se aplicarán para valora-los anteproxectos: os establecidos no prego de bases.</p>
<p>8. Premios e pagamentos ós participantes: os establecidos no prego de bases.</p>
<p>9. Data de envío do anuncio ó Diario Oficial de las Comunidades Europeas: doce (12) de febreiro de 1999.</p>
<p>10. O importe do presente anuncio será aboado polos concursantes de maneira proporcional.</p>
<p>Santiago de Compostela, 16 de febreiro de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

