---
date: '1996-09-16'
id: E9AE
page: 8
number: 181
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de agosto de 1996 pola que se convocan unhas xornadas
  galaico-portuguesas sobre o recrutamento do persoal ó servicio das
  administracións públicas.
range: Resolución
url: 'https://www.xunta.gal/dog/Publicados/1996/19960916/AnuncioE9AE_gl.html'
---
<p>A Escola Galega de Administración Pública organiza unhas xornadas galaico-portuguesas sobre o recrutamento do persoal ó servicio das administracións públicas, conforme ás seguintes bases:</p>
<p>1. Obxecto.</p>
<p>Os días 8 e 9 de outubro de 1996 desenvolveranse, no salón de actos da Escola Galega de Administración pública, unhas xornadas galaico-portuguesas sobre o recrutamento do persoal ó servicio das administracións públicas.</p>
<p>2. Obxectivos.</p>
<p>As xornadas teñen por finalidade reflexionar sobre a situación na que se atopan os procedementos de selección e recrutamento de persoal nas distintas administracións de España e Portugal, facer un estudio comparado de ámbalas dúas experiencias e tentar atopar novas fórmulas que permitan supli-las carencias que os sistemas actuais padecen.</p>
<p>3. Contido.</p>
<p>Entre outros, desenvolveranse os seguintes temas:</p>
<p>-Os recursos humanos e a modernización da Administración pública portuguesa.</p>
<p>-O réxime xurídico do recrutamento e selección do persoal na Administración pública portuguesa.</p>
<p>-As novas tendencias nos procedementos de selección do persoal público.</p>
<p>-O autogoberno local en España: o recrutamento do seu persoal.</p>
<p>-O persoal ó servicio das comunidades autónomas. Especial referencia a Galicia.</p>
<p>-A selección e formación do persoal da Administración pública.</p>
<p>-Achegamento á función pública doutros países do contorno: Francia-Gran Bretaña-Alemaña-Italia-Estados Unidos.</p>
<p>4. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>5. Desenvolvemento e duración.</p>
<p>As xornadas abriranse o martes, día 8 de outubro, ás 10 horas, e rematarán, o mércores, día 9 do citado mes, ás 13.30 horas.</p>
<p>6. Inscrición.</p>
<p>-Prazo: remata o xoves, día 3 de outubro de 1996.</p>
<p>-Lugar de presentación: no Rexistro xeral da EGAP (Polígono das Fontiñas, rúa de Madrid, 2-4, 15703 Santiago de Compostela). Tfno.: 57 08 00. Telefax nº: 57 15 40.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>A partir do 4 de outubro, os peticionarios poderán obter confirmación da súa posible admisión, chamando por teléfono de 11.30 a 14.45 horas, ó seguinte número: (981) 57 08 00 (ext. 229), ou ben consultando a lista de admitidos, que se expoñerá no taboleiro de anuncios da EGAP 48 horas</p>
<p>despois de remata-lo prazo de presentación de solicitudes.</p>
<p>7. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas documento no que se exprese a natureza da actividade e a data da súa realización.</p>
<p>Santiago de Compostela, 26 de agosto de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>6634</p>

