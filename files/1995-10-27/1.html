---
date: '1995-10-27'
id: 548E
page: 7938
number: 207
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 281/1995, do 13 de outubro, polo que se rectifica o Decreto 203/1995,
  do 6 de xullo (DOG número 134, do 13 de xullo), polo que se acepta a cesión, a
  título gratuíto, dun terreo de 1474,20 m sito na zona de Casablanca-lugar das
  Moas, parroquia de Sta. María de Oza, termo municipal da Coruña, feita a favor
  da Comunidade Autónoma de Galicia para a construcción dun centro de saúde.
range: Decreto
url: 'https://www.xunta.gal/dog/Publicados/1995/19951027/Anuncio548E_gl.html'
---
<p>O Pleno da Corporación Municipal da Coruña, en sesión celebrada o 25 de outubro de 1993, acordou ceder gratuitamente á Consellería de Sanidade da Xunta de Galicia, para a construcción dun centro de saúde, unha parcela de 1474,20 m sita na zona de Casablanca-lugar das Moas e descrita cos seguintes lindes: ó norte, rúa José María Hernansaez e outra de nova apertura; ó sur, Gabriel Valero Rey, José Canzobre e camiño; ó leste, resto do predio da que procede e ó oeste, termina en punta.</p>
<p>Mediante o Decreto 203/1995, do 6 de xullo, publicado no DOG nº 134, do 13 de xullo, o Consello da Xunta de Galicia acordou acepta-la antedita cesión.</p>
<p>Posteriormente, advirtiuse polo Concello da Coruña un erro na descrición do predio obxecto de cesión, acordándose polo Pleno do antedito Concello, en sesión celebrada o 14 de setembro de 1995, a rectificación do acordo de cesión.</p>
<p>Á vista do exposto procede rectifica-lo parágrafo primeiro do artigo 1 do antedito Decreto 203/1995, do 6 de xullo (DOG do 13 de xullo).</p>
<p>Na súa virtude, por proposta da Consellería de Economía e Facenda, logo de deliberación do Consello da Xunta de Galicia na súa reunión do día trece de outubro de mil novecentos noventa e cinco,</p>
<p>DISPOÑO:</p>
<p>Artigo único.-Rectifícase a descrición do terreo á que se fai referencia no parágrafo primeiro do artigo 1 do Decreto 203/1995, do 6 de xullo, polo que se acepta a cesión, a título gratuíto, dun terreo de 1474,20 m sito na zona de Casablanca-lugar das Moas, parroquia de Santa María de Oza, concello da Coruña, feita a favor da Comunidade Autónoma de Galicia para a construcción dun centro de saúde, quedando como segue: terreo de 1474,20 m sito na zona de Casablanca-lugar das Moas, parroquia de Santa María de Oza, que linda ó norte, con rúa José María Hernansaez e outra de nova apertura; ó sur, con herdeiros de Jesús Mazás Villamarín; ó leste, camiño e ó oeste, parcela da que se segrega e parcela destinada a Instituto Monte das Moas.</p>
<p>Santiago de Compostela, trece de outubro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>95-6973</p>

