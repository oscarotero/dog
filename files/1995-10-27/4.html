---
date: '1995-10-27'
id: 549A
page: 7943
number: 207
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 26 outubro de 1995 pola que se determinan os servicios mínimos durante
  a folga convocada entre os días 27 de outubro e 5 de novembro de 1995 nas
  instalacións de almacenamento de productos petrolíferos que a empresa Compañía
  Logística de Hidrocarburos, S.A. (CLH, S.A.) posúe na Coruña e na súa terminal
  portuaria.
range: Orde
url: 'https://www.xunta.gal/dog/Publicados/1995/19951027/Anuncio549A_gl.html'
---
<p>O artigo 28.2º da Constitución española recoñece o dereito de folga dos traballadores para a defensa dos seus intereses, a pesar de que limite o seu exercicio para garanti-lo mantemento dos servicios esenciais da comunidade. O Decreto 155/1988, do 9 de xullo, no seu artigo 3 faculta o conselleiro competente por razón dos servicios esenciais afectados para que, mediante orde, e ante unha situación de folga decida o mínimo de actividade necesaria para asegura-lo mantemento dos servicios, así como para determina-lo persoal preciso para a súa prestación.</p>
<p>Por esta razón, é necesario a determinación de servicios mínimos ó ter carácter esencial os de abastecemento de bens e instalacións públicas, tal como recoñece o propio Decreto 155/1988, do 9 de xullo, da Xunta de Galicia, e, convocada a folga entre os días 27 de outubro e 5 de novembro, ambos inclusive, nas instalacións de almacenamento de productos petrolíferos que a empresa Compañía Logística de Hidrocarburos, S.A. (CLH, S.A.) posúe na Coruña, así como na terminal portuaria, esta consellería, oído o comité de folga, en virtude das competencias que lle atribúe o mencionado decreto e demais disposicións de aplicación,</p>
<p>DISPÓN:</p>
<p>Artigo 1º</p>
<p>Os servicios mínimos de persoal mentres dure a folga anunciada entre os días 27 de outubro e 5 de novembro, ambos inclusive, nas instalacións de almacenamento de productos petrolíferos que a empresa CLH, S.A. posúe na Coruña, así como na terminal porturaria, serán os que a continuación se especifican:</p>
<p>A) Instalación de almacenamento de bens.</p>
<p>Permanecerá en funcionamento diariamente, en réxime de servicios mínimos, durante unha única quenda de traballo (de 6 a 14 horas) contando co seguinte persoal:</p>
<p>1 Operador da sala de control.</p>
<p>1 Operario de planta.</p>
<p>B) Instalacións de almacenamento na terminal portuaria.</p>
<p>Permanecerá en funcionamento diariamente, en réxime de servicios mínimos, durante unha única</p>
<p>quenda de traballo (de 6 a 14 horas) contando co seguinte persoal:</p>
<p>1 Xefe de quenda.</p>
<p>1 Operario de planta.</p>
<p>Artigo 2º</p>
<p>O incumprimento desta obriga de mante-los servicios mínimos fixados na presente disposición será sancionado de conformidade coa lexislación vixente aplicable.</p>
<p>Artigo 3º</p>
<p>A presente orde entrará en vigor o mismo día da súa publicación no Diario Oficial de Galicia.</p>
<p>Santiago de Compostela, 26 de outubro de 1995.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>6747</p>

