---
date: '2020-11-09'
id: G0427-021120-0002
page: 44434
number: 226
agency: Consellería do Mar
section: II. Autoridades e persoal. a) Cesamentos.
title: >-
  ORDE do 29 de outubro de 2020 pola que se dispón o cesamento dun vogal do
  Consello Reitor da entidade pública empresarial Portos de Galicia.
range: Orde
url: >-
  https://www.xunta.gal/dog/Publicados/2020/20201109/AnuncioG0427-021120-0002_gl.html
---
<p>O Consello Reitor é o órgano superior colexiado de dirección da entidade pública empresarial Portos de Galicia, tal como determina o artigo 13 da Lei 6/2017, do 12 de decembro, de portos de Galicia. A súa disposición transitoria novena, engadida polo artigo 17 da Lei 3/2018, do 26 de decembro, de medidas fiscais e administrativas, dispón que, mentres non se estableza regulamentariamente o número de vogais do Consello Reitor, a composición do dito órgano e o réxime de substitucións serán os establecidos nos artigos 10 e 11 do Regulamento de Portos de Galicia, aprobado polo Decreto 227/1995, do 20 de xullo, e que o nomeamento dos vogais será realizado pola persoa titular da consellería competente en materia de portos, conforme dispón o artigo 13.2 da Lei 6/2017, do 12 de decembro.</p>
    <p>Polo exposto, de acordo co sinalado no número 3 do artigo 10 do Regulamento de Portos de Galicia, de conformidade coa proposta do conselleiro de Economía, Empresa e Innovación, e no exercicio da facultade atribuída,</p>
    <h2>DISPOÑO:</h2>
    <p>O cesamento de Borja Verea Fraiz como vogal no Consello Reitor da entidade pública empresarial Portos de Galicia, en representación da Consellería de Economía, Empresa e Innovación, agradecéndolle os servizos prestados.</p>
    <p>Santiago de Compostela, 29 de outubro de 2020</p>
    <footer><p>Rosa María Quintana Carballo<br>Conselleira do Mar</p></footer>

