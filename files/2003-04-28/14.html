---
date: '2003-04-28'
id: EC32
page: 5
number: 81
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 14 de abril de 2003 pola que se fai pública a ampliación do importe
  existente para a concesión de axudas destinadas á prestación de servicios
  sociais polas corporacións locais, convocadas pola Orde do 8 de xaneiro de
  2003.
range: Orde
url: 'https://www.xunta.gal/dog/Publicados/2003/20030428/AnuncioEC32_gl.html'
---
<p>A Orde do 8 de xaneiro de 2003, pola que se regulan axudas destinadas á prestación de servicios sociais polas corporacións locais (DOG nº 13, do 21 de xaneiro), establece no seu artigo 6 o importe da contía máxima das axudas que ó abeiro dela poderán ser concedidas ós solicitantes.</p>
<p>Non obstante, e como existen outras dotacións que poden ser utilizadas para os mesmos fins, cómpre amplia-lo importe dos créditos destinados ás axudas que poderán ser concedidas ó abeiro da referida Orde do 8 de xaneiro de 2003, coa finalidade de facer chegar estas ó maior número de beneficiarios posible.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>Primeiro.-Amplíase o importe da contía máxima que se vai conceder ó abeiro da Orde do 8 de xaneiro de 2003, pola que se regulan axudas destinadas á prestación de servicios sociais polas corporacións locais na cantidade de setecentos sesenta e sete mil cincocentos dezaoito euros (767.518 A) con cargo á aplicación orzamentaria 16.02.212A.761.1 que figura dotada nos orzamentos xerais da Comunidade Autónoma de Galicia para o ano 2003.</p>
<p>Segundo.-Esta modificación non afecta o prazo establecido na referida orde para a presentación de solicitudes.</p>
<p>Santiago de Compostela, 14 de abril de 2003.</p>
<p>Mª José Cimadevila Cea</p>
<p>Conselleira de Asuntos Sociais, Emprego</p>
<p>e Relacións Laborais</p>

