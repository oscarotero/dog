---
date: '2003-04-28'
id: EC02
page: 5
number: 81
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 227/2003, do 3 de abril, polo que se acepta a cesión, a título
  gratuíto, dun terreo situado no concello de Gondomar (Pontevedra), destinado á
  construcción dunha estación de autobuses.
range: Decreto
url: 'https://www.xunta.gal/dog/Publicados/2003/20030428/AnuncioEC02_gl.html'
---
<p>O Pleno da Corporación Municipal do Concello de Gondomar, reunido en sesión realizada o día 27</p>
<p>de novembro de 2001, acordou cederlle á Comunidade Autónoma de Galicia un predio situado no termo municipal de Gondomar, destinado á construccción dunha estación de autobuses.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia, e 33, 34 e 38 do Decreto 50/1989, do 9 de marzo, polo que se aproba o regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Gondomar acordou a cesión, e logo da deliberación do Consello da Xunta de Galicia na súa reunión do día tres de abril de dous mil tres,</p>
<p>DISPOÑO:</p>
<p>Artigo 1º</p>
<p>Acéptase a cesión feita polo Concello de Gondomar, a título gratuíto, dun predio situado na rúa Diego Sarmiento de Acuña, no termo municipal de Gondomar, de mil oitocentos cincuenta metros cadrados. Linda: ó norte, ó leste e ó oeste, resto do predio matriz, e ó sur, rúa Diego Sarmiento de Acuña.</p>
<p>Figura inscrito a nome do Concello de Gondomar predio 14182 ó folio 194, libro 140 tomo 2.191 de Gondomar, inscrición 1ª.</p>
<p>Artigo 2º</p>
<p>O predio cedido destinarase á construcción dunha estación de autobuses.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, tres de abril de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

