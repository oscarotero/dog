---
date: '2020-12-18'
id: G0426-161220-0005
page: 49774
number: 254
agency: Consellería do Medio Rural
section: III. Outras disposicións.
title: >-
  ORDE do 16 de decembro de 2020 pola que se modifica o prazo de presentación
  das solicitudes previsto na Orde do 18 de novembro de 2020 pola que se regula
  o procedemento para o recoñecemento a adegas do dereito a préstamos de campaña
  no ano 2020 garantidos polo Instrumento financeiro de xestión centralizada
  Feader 2014-2020, no marco do Programa de desenvolvemento rural de Galicia
  2014-2020, cofinanciado polo Fondo Europeo Agrícola de Desenvolvemento Rural
  (Feader) (codigo de procedemento MR364A).
range: Orde
url: >-
  https://www.xunta.gal/dog/Publicados/2020/20201218/AnuncioG0426-161220-0005_gl.html
---
<p>A Orde do 18 de novembro de 2020 pola que se regula o procedemento para o recoñecemento a adegas do dereito a préstamos de campaña no ano 2020 garantidos polo Instrumento financeiro de xestión centralizada Feader 2014-2020, no marco do Programa de desenvolvemento rural de Galicia 2014-2020, cofinanciado polo Fondo Europeo Agrícola de Desenvolvemento Rural (Feader) (código de procedemento MR364A), establece no número 8 do seu artigo 6 que o prazo de presentación de solicitudes será dun mes contado a partir do día seguinte ao de publicación desta orde no Diario Oficial de Galicia, e que implica que finalizará o día 21 de decembro de 2020.</p>
    <p>Ante a complexidade da posta en marcha deste novo instrumento financeiro, que require a participación coordinada da Consellería do Medio Rural xunto co Ministerio de Agricultura, Pesca e Alimentación, a Sociedade Anónima Estatal de Caución Agraria e as entidades financeiras, considérase necesario ampliar o dito prazo.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e en uso das facultades que me confire a Lei 9/2007, do 13 de xuño, de subvencións de Galicia, e en uso das competencias atribuídas pola Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. Ampliación do prazo de solicitude da axuda</p>
    <p>Amplíase ata o día 30 de decembro de 2020 (incluído) o prazo de presentación das solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 16 de decembro de 2020</p>
    <footer><p>José González Vázquez<br>Conselleiro do Medio Rural</p></footer>

