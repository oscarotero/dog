---
date: '1997-02-10'
id: 352E
page: 1
number: 27
agency: CONSELLO CONSULTIVO DE GALICIA
section: III. OUTRAS DISPOSICIÓNS
title: Resolución de delegación de competencias.
range: Resolución
url: 'https://www.xunta.gal/dog/Publicados/1997/19970210/Anuncio352E_gl.html'
---
<p>Ó obxecto de acadar unha adecuada axilización na xestión económica e na tramitación dos expedientes burocráticos que da mesma se derivan, considérase oportuno delegar no secretario xeral, sen mengua da necesaria garantía xurídica, funcións atribuídas regulamentariamente ó presidente, sen esquece-lo debido ós principios que forman a actividade administrativa e que a Constitución recolle no artigo 103.1º.</p>
<p>Na súa virtude, e facendo uso das facultades e de acordo co disposto na Lei 9/1995, do 10 de novembro, de creación do Consello Consultivo de Galicia e o Decreto 287/1996, do 12 de xullo, polo que se aproba o Regulamento de organización e funcionamento do Consello Consultivo de Galicia e o establecido no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais disposicións de xeral aplicación,</p>
<p>DISPOÑO:</p>
<p>Delegar no secretario xeral do Consello Consultivo de Galicia a seguinte función de acordo co disposto no artigo 22.3º do mencionado Decreto 287/1996.</p>
<p>Autorización dos gastos e ordenación dos pagamentos con suxeición á normativa aplicable.</p>
<p>Santiago de Compostela, 20 de xaneiro de 1997.</p>
<p>José Antonio García Caridad</p>
<p>Presidente do Consello Consultivo de Galicia</p>
<p>805</p>

