---
date: '2018-06-28'
id: U500-200618-0002
page: 31329
number: 123
agency: Universidade de Vigo
section: III. Outras disposicións.
title: >-
  RESOLUCIÓN do 20 de xuño de 2018 pola que se modifica a Resolución do 5 de
  xullo de 2010 pola que se fai pública a composición e o funcionamento da mesa
  de contratación permanente nesta universidade.
range: Resolución
url: >-
  https://www.xunta.gal/dog/Publicados/2018/20180628/AnuncioU500-200618-0002_gl.html
---
<p>Mediante Resolución reitoral do 5 de xullo de 2010 (DOG nº 140, do 23 de xullo) estableceuse a composición permanente da mesa de contratación da Universidade de Vigo e fixáronse as súas normas de funcionamento.</p>
    <p>Posteriormente, por Resolución reitoral do 10 de abril de 2018 (DOG nº 73, do 16 de abril) modificábase o punto primeiro da dita resolución estableceuse unha nova composición da mesa de contratación. Ao respecto, e dado o novo deseño de competencias, considérase oportuno cambiar a persoa designada para presidir a mesa de contratación e un vogal.</p>
    <p>Por todo o anteriormente exposto, acórdase ditar a seguinte resolución:</p>
    <p>Primeiro. Da Resolución do 8 de xuño de 2018, de delegación de competencias (DOG nº 111, do 12 de xuño) suprímese do punto III a letra c) «A presidencia da mesa de contratación».</p>
    <p>Segundo. Modificar o punto primeiro da Resolución do 5 de xullo de 2010 (na redacción dada pola Resolución reitorial do 10 de abril de 2018) pola que se fai pública a composición e o funcionamento da mesa de contratación permanente da Universidade de Vigo nos parágrafos relativos á persoa que exercerá os labores de presidencia e do vogal que ocupa a Vicexerencia en materia económica. Estes quedan redactados nos seguintes termos:</p>
    <p>– «.... Presidente/a: a persoa que ocupe a Vicerreitoría de Economía, que poderá ser suplida en caso de vacante, ausencia ou enfermidade pola persoa que designe o reitor.</p>
    <p>– Vogal: o director de Administración».</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Vigo, 20 de xuño de 2018</p>
    <footer><p>Manuel J. Reigosa Roger<br>Reitor da Universidade de Vigo</p></footer>

