---
date: '2023-09-27'
id: O92-190923-0013
page: 54634
number: 184
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 18 de setembro de 2023 pola que se fai pública a Resolución do
  13 de setembro de 2023, de delegación de facultades nas persoas titulares da
  Dirección Xeral, da Xerencia e da Dirección da Área de Financiamento.
range: Resolución
url: >-
  https://www.xunta.gal/dog/Publicados/2023/20230927/AnuncioO92-190923-0013_gl.html
---
<p>A actividade do Igape na promoción económica das empresas provoca a necesidade frecuente de subscribir contratos e convenios con particulares, así como o exercicio de accións e recursos na vía xudicial para a defensa dos seus intereses.</p>
    <p>As facultades de representación do Igape están atribuídas á titular da Presidencia, segundo o artigo 11 da Lei 5/1992, do 10 de xuño, de creación do Igape, e na letra b) do punto 2 do artigo 9 do Decreto 317/1992, do 12 de novembro, polo que se aproba o seu regulamento.</p>
    <p>Mediante a Resolución do 23 de decembro de 2016 (DOG nº 23, do 2 de febreiro de 2017), a Presidencia do Igape delegou determinadas facultades de representación na Dirección Xeral, na Secretaría Xeral e na Dirección da Área de Financiamento. Posteriormente, mediante a Resolución do 15 de abril de 2019, a Presidencia delegou na Secretaría Xeral as facultades necesarias para elevar a públicos os acordos dos órganos de goberno do Igape.</p>
    <p>Mediante o Acordo do 13 de outubro de 2022 (DOG núm. 235, do 13 de decembro), o Consello de Dirección do Igape aprobou a modificación da súa estrutura organizativa.</p>
    <p>Considerando que o transcurso do tempo aconsella resolver unha nova delegación de facultades que substitúa as anteriores, e que as facultades de representación do Igape están atribuídas á persoa titular da Presidencia, segundo o artigo 11 da Lei 5/1992, do 10 de xuño, de creación do Instituto Galego de Promoción Económica, e na letra b) do número 2 do artigo 9 do Decreto 317/1992, do 12 de novembro, polo que se aproba o seu regulamento, </p>
    <p>Na súa virtude, de conformidade coas facultades que teño conferidas,</p>
    <h2>RESOLVO:</h2>
    <p>Publicar a Resolución do 13 de setembro de 2023, da Presidencia do Instituto Galego de Promoción Económica (Igape), de delegación de facultades:</p>
    <p>Primeiro. Delegar na persoa titular da Dirección Xeral do Igape, actualmente Covadonga Toca Carús, con DNI 32634329C:</p>
    <p>A) A formalización, en representación do Igape, de: </p>
    <p>a) Contratos administrativos e das súas modificacións cos adxudicatarios dos procedementos de contratación, incluída a realización de obras.</p>
    <p>b) Negocios xurídicos sobre bens inmobles titularidade do Igape, así como contratos de alugamento de bens que sexan precisos para o funcionamento do instituto.</p>
    <p>c) Contratos laborais do persoal do Igape e as súas modificacións, incluídos os contratos de alta dirección, agás o da persoa titular da Dirección Xeral.</p>
    <p>d) Contratos de apertura de contas correntes en entidades financeiras, logo de autorización da Consellería de Facenda.</p>
    <p>e) Contratos de aval e préstamo, previamente autorizados polo Consello de Dirección do Igape e das súas modificacións, así como, se é o caso, a formalización da constitución das garantías reais ou persoais exixibles, e a súa cancelación unha vez amortizado o risco garantido.</p>
    <p>f) A rescisión dos préstamos outorgados polo Igape, nos casos previstos legal ou contractualmente, así como a formalización ante notario das actas de peche de conta e liquidación dos préstamos impagados do Igape, segundo o informe da Dirección da Área de Financiamento do Igape. Esta delegación realízase de xeito solidario e indistinto coas facultades outorgadas á persoa titular da Xerencia e da Dirección da Área de Financiamento.</p>
    <p>g) Aceptar ou rexeitar ofertas directas de adquisición de bens ou créditos pignoraticios e/ou hipotecarios, titularidade do Igape, con subsistencia ou extinción das contragarantías reais do Igape, nos termos e nas condicións que considere convenientes, e logo das autorizacións da Consellería de Facenda que resulten pertinentes.</p>
    <p>h) Decidir a adhesión ou non do Igape-Comunidade Autónoma de Galicia como acredor nas propostas de convenio que se formulen nos procedementos de concurso de acredores de empresas beneficiarias de avais e préstamos do Igape, logo de autorización da Consellería de Facenda de acordo co artigo 22.2 do TRLRFOG.</p>
    <p>i) Formular posturas con cargo aos créditos titularidade do Igape-Comunidade Autónoma de Galicia nas poxas e nos alleamentos de bens tomados en contragarantía polo Igape, nos termos e nas condicións que considere convenientes, e logo das autorizacións da Consellería de Facenda que resulten pertinentes; e poderá autorizar os letrados da Xunta de Galicia para comparecer no procedemento xudicial para presentaren a postura. </p>
    <p>j) Convenios de colaboración con outras entidades públicas ou privadas para o mellor cumprimento dos obxectivos do Igape previamente autorizados polo Consello de Dirección do Igape.</p>
    <p>k) A comparecencia ante os xuíces, tribunais e servizos de arbitraxe en defensa dos seus intereses, así como o outorgamento para tal efecto de poderes suficientes a letrados e procuradores para a representación en xuízo do Igape. </p>
    <p>B) Nos casos de ausencia da persoa titular da Dirección Xeral, habilítase a persoa titular da Xerencia para que substitúa as facultades delegadas, coa posibilidade de substitución pola súa vez por calquera dos titulares das direccións da Área do Igape que a Xerencia designe expresamente.</p>
    <p>Segundo. Delegar na persoa titular da Xerencia, actualmente Patricia Villajos Grande, con DNI 34955476F: </p>
    <p>a) As facultades necesarias para elevar a públicos os acordos dos órganos de goberno do Igape.</p>
    <p>b) A formalización dos contratos de aval e préstamo que conten con acordo previo de concesión tomado polo órgano competente segundo a súa propia regulamentación. Esta delegación inclúe a facultade de comparecer ante fedatario público e realízase de xeito solidario e indistinto coas facultades outorgadas á persoa titular da Dirección Xeral e da Dirección da Área de Financiamento.</p>
    <p>c) A constitución das garantías previamente aprobadas polos órganos competentes do Igape, tanto reais como persoais, así como a súa cancelación unha vez amortizado o risco garantido. Esta delegación inclúe a facultade de comparecer ante fedatario público e realizase de xeito solidario e indistinto coas facultades outorgadas á persoa titular da Dirección Xeral e da Dirección da Área de Financiamento.</p>
    <p>d) A formalización ante notario das actas de peche de conta e liquidación dos préstamos impagados do Igape, segundo o informe da Dirección da Área de Financiamento do Igape. Esta delegación realízase de xeito solidario e indistinto coas facultades outorgadas á persoa titular da Dirección Xeral e da Dirección da Área de Financiamento.</p>
    <p>Terceiro. Delegar na persoa titular da Dirección da Área de Financiamento, actualmente Alberto Vivero Fernández, con DNI 31655454P, de xeito solidario e indistinto coas facultades outorgadas ás persoas titulares da Dirección Xeral e da Xerencia:</p>
    <p>a) A formalización ante fedatario público dos contratos de aval e préstamo que conten con acordo previo de concesión tomado polo órgano competente segundo a súa propia regulamentación. </p>
    <p>b) A constitución ante fedatario público das garantías previamente aprobadas polos órganos competentes do Igape, tanto reais como persoais, así como a súa cancelación unha vez amortizado o risco garantido. </p>
    <p>c) A formalización ante fedatario público das actas de peche de conta e liquidación dos préstamos impagados do Igape, segundo o informe dos servizos da Área de Financiamento.</p>
    <p> Esta delegación substitúe as publicadas ata esta data.</p>
    <p>Santiago de Compostela, 18 de setembro de 2023</p>
    <footer><p>Covadonga Toca Carús<br>Directora xeral do Instituto Galego de Promoción Económica</p></footer>

