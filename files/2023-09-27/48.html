---
date: '2023-09-27'
id: L158-070923-0001
page: 54744
number: 184
agency: Concello de Oleiros
section: VI. Anuncios. b) Administración local.
title: >-
  ANUNCIO da aprobación definitiva da modificación puntual da normativa
  urbanística do Plan parcial SUD-11 (expediente 2022/PLANEAM/000015-FG número
  702).
range: Anuncio
url: >-
  https://www.xunta.gal/dog/Publicados/2023/20230927/AnuncioL158-070923-0001_gl.html
---
<p>Aprobación definitiva da modificación puntual da normativa urbanística do Plan parcial SUD-11 (expediente 2022/PLANEAM/000015-FG nº 702),</p>
    <p>Mediante o Acordo do Pleno do 27 de xullo de 2023, aprobouse definitivamente a modificación puntual da normativa urbanística do Plan parcial SUD-11 Dorneda-campo de golf para a incorporación de usos permitidos e compatibles dentro do uso global terciario (documento R.E. nº 2023001127, do 24.1.2023).</p>
    <p>Segundo a Resolución do 14.10.2022, da Dirección Xeral de Calidade Ambiental, Sostibilidade e Cambio Climático, a modificación puntual abrangue un conxunto de modificacións menores do plan parcial aprobado que non constitúen variacións fundamentais das estratexias, directrices e propostas formuladas, nin producen diferenzas nas características dos efectos previstos nin da zona de influencia. Polo que, de acordo cos criterios establecidos no anexo II da Lei 9/2006, do 28 de abril, non se prevén efectos ambientais significativos. </p>
    <p>Así mesmo, o documento aprobado definitivamente pode consultarse na páxina web do Concello https://www.oleiros.org/concelleria-de-interior-y-seguridad-ciudadana-econom%C3%ADa-y-hacienda-urbanismo/urbanismo/ordenacions-urbanisticas-aprobadas/en-desenvolvemento-plan-xeral-vixente/plans-parciais/-/asset_publisher/RG2D81ErOkT7/content/id/267011</p>
    <p>O que se fai público para a súa executividade e indícase que contra a aprobación definitiva do proxecto de modificación puntual poderá interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de 2 meses contado desde o día seguinte ao da súa publicación (artigos 10 e 46 da Lei 29/1998). Todo iso sen prexuízo de interpor calquera outro recurso que se entenda máis procedente e sexa conforme a dereito.</p>
    <p>Oleiros, 2 de agosto de 2023</p>
    <footer><p>Ángel García Seoane<br>Alcalde presidente</p></footer>

