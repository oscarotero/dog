---
date: '2018-03-06'
id: G0256-220218-0003
page: 13008
number: 46
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 21 de febreiro de 2018, da Área Provincial de Turismo da Coruña,
  pola que se notifica a Resolución do 25 de xaneiro de 2018, ditada no
  expediente sancionador da Coruña AC-162/2017 por infracción leve en materia de
  turismo.
range: Cédula
url: >-
  https://www.xunta.gal/dog/Publicados/2018/20180306/AnuncioG0256-220218-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao titular que no anexo se menciona a resolución do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido efectuar a notificación.</p>
    <p>Esta resolución non esgota a vía administrativa e contra ela os interesados poderán interpoñer recurso de alzada, perante a directora da Axencia Turismo de Galicia, no prazo dun (1) mes desde o día seguinte ao da súa publicación, sen prexuízo de que os interesados poidan interpoñer calquera outro que xulguen oportuno.</p>
    <p>De non presentar recurso no dito prazo, a sanción devirá firme e poderase facer efectiva en período voluntario nos seguintes prazos: a) publicación entre os días 1 e 15 de cada mes, desde a data de publicación ata o día 20 do mes posterior ou, se este non for hábil, ata o inmediato hábil seguinte; b) publicación entre os días 16 e último de cada mes, desde a data da publicación ata o día 5 do segundo mes posterior ou, se este non for hábil, ata o inmediato seguinte. O pagamento realizarase por transferencia bancaria mediante os impresos formalizados que lles serán facilitados nas dependencias desta área provincial, a favor do Tesouro da Facenda galega. De non se efectuar o ingreso no citado prazo, procederase á súa exacción pola vía de constrinximento, segundo o disposto pola Orde do 23 de novembro de 2001, da Consellería de Economía e Facenda (DOG núm. 235, do 5 de decembro).</p>
    <p>A Coruña, 21 de febreiro de 2018</p>
    <footer><p>Mª Carmen Ramallal Molina<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: AC-162/17.</p>
    <p>Denunciada: En Panes Culleredo, S.L.</p>
    <p>NIF: B15470073.</p>
    <p>Establecemento: En Panes Culleredo.</p>
    <p>Enderezo: avenida de Alvedro, 5, C.C. The Stytle Outlets.</p>
    <p>Localidade: Culleredo.</p>
    <p>Precepto infrinxido: artigo 109.2, alínea a), da Lei 7/2011.</p>
    <p>Resolución: 25 de xaneiro de 2018.</p>
    <p>Sanción: multa por importe de douscentos cincuenta euros (250,00 €).</p>

