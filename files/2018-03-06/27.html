---
date: '2018-03-06'
id: G0424-160218-0003
page: 12959
number: 46
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de febreiro de 2018, da Dirección Xeral de Enerxía e Minas,
  pola que se somete a información pública a solicitude de autorizacións
  administrativas previa e de construción, e declaración de utilidade pública,
  en concreto, dunha instalación eléctrica no concello da Pastoriza (expediente
  IN407A 2017/1-0).
range: Resolución
url: >-
  https://www.xunta.gal/dog/Publicados/2018/20180306/AnuncioG0424-160218-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a solicitude relacionada coa instalación eléctrica que se describe a seguir:</p>
    <p>Solicitude: autorizacións administrativas previa e de construción, e declaración de utilidade pública, en concreto.</p>
    <p>Solicitante: Norvento, S.L.U.</p>
    <p>Denominación: LAT 132 kV evacuación PE Neda.</p>
    <p>Orzamento de execución por contrata con IVE: 182.162,38 euros.</p>
    <p>Finalidade: evacuación da enerxía eléctrica producida no parque eólico Neda.</p>
    <p>Concello afectado: A Pastoriza (Lugo).</p>
    <p>Características técnicas: </p>
    <p>– Liña eléctrica subterránea de simple circuíto, enterrada baixo tubo, en condutor XLPE 76/132 kV 300 mm2 Al e pantalla Cu 95 mm2, cunha tensión nominal de 132 kV e unha capacidade de transporte de 78 MW. </p>
    <p>– A liña eléctrica ten unha lonxitude total de 275 metros, con orixe na subestación do PE Neda e final no apoio N2 da LAT 132 kV apoio nº 35 LAT subestación Mondoñedo a subestación Meira-subestación PE Farrapa I, Farrapa II e Neda.</p>
    <p>– Contémplanse ademais as seguintes instalacións e actuacións:</p>
    <p>a) Conxunto de transición aéreo-subterráneo disposto sobre o apoio N2 da LAT 132 kV apoio nº 35 LAT subestación Mondoñedo a subestación Meira-subestación PE Farrapa I, Farrapa II e Neda.</p>
    <p>b) Eliminación do tramo desde o apoio N1 ao apoio N2 e substitución do apoio N2 polo apoio N1 na mencionada liña eléctrica.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Enerxía e Minas.</p>
    <p>Procedemento de avaliación ambiental: o 01.02.2018, a Dirección Xeral de Calidade Ambiental e Cambio Climático informou que o proxecto da referida instalación eléctrica non está incluído en ningún dos supostos recollidos no artigo 7 da Lei 21/2013, do 9 de decembro, de avaliación ambiental, polo que non procede a tramitación de avaliación de impacto ambiental.</p>
    <p>Proxecto de interese especial: o 21 de decembro de 2017 o Consello da Xunta declarou de interese especial o proxecto desta instalación eléctrica, o que ten como efectos a tramitación de forma prioritaria, con carácter de urxencia, e a redución á metade dos prazos necesarios na instrución do procedemento.</p>
    <p>O obxecto da información pública será o proxecto de execución das instalacións e o documento de declaración de utilidade pública (relación de bens e dereitos afectados e planos parcelarios). </p>
    <p>A declaración de utilidade pública, segundo o artigo 56 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>A relación de bens e dereitos afectados (RBDA) que se consideran de necesaria expropiación figuran no anexo que se xunta a esta resolución.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 15 días a partir do día seguinte ao da última publicación desta resolución ou a partir da correspondente notificación individual aos afectados; poderase examinar toda a documentación na Dirección Xeral de Enerxía e Minas (Edificio Administrativo San Caetano, bloque 5, 4º andar, 15781 Santiago de Compostela), na Xefatura Territorial de Lugo da Consellería de Economía, Emprego e Industria (rolda da Muralla, 70, 27071 Lugo) ou no concello da Pastoriza (praza de Galicia, 1, 27287 A Pastoriza).</p>
    <p>Para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, se ignore o lugar de notificación ou ben, intentada esta, non se puidese efectuar, a notificación farase por medio dun anuncio publicado no Boletín Oficial del Estado.</p>
    <p>Santiago de Compostela, 6 de febreiro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO<br>Relación de bens e dereitos afectados pola LAT 132 kV evacuación PE Neda</h2>
    <table>
     <tbody>
      <tr>
       <td rowspan="3">Nº</td>
       <td rowspan="3">Propietario</td>
       <td colspan="7">Parcela</td>
       <td>Apoios (m2)</td>
       <td colspan="2">Gabia (m2)</td>
      </tr>
      <tr>
       <td colspan="4">Datos catastrais</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Part.</td>
       <td rowspan="2">Ocupación</td>
       <td rowspan="2">Metros lineais</td>
       <td rowspan="2">Ocupación</td>
      </tr>
      <tr>
       <td>Concello</td>
       <td>Zona</td>
       <td>Pol.</td>
       <td>Parc.</td>
      </tr>
      <tr>
       <td>1</td>
       <td>Masa Común (Concello da Pastoriza)</td>
       <td>A Pastoriza</td>
       <td>7</td>
       <td>4</td>
       <td>104</td>
       <td>A Corda</td>
       <td>Matogueira</td>
       <td>1</td>
       <td>161,29</td>
       <td>101</td>
       <td>504</td>
      </tr>
     </tbody>
    </table>

