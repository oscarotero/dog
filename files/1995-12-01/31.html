---
date: '1995-12-01'
id: 64D2
page: 9148
number: 231
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 20 de novembro de 1995, da Delegación Provincial de Lugo, pola
  que se anuncia concurso público para a contratación do servicio de cafetería
  do Fogar da Terceira Idade de Lugo (trámite de urxencia).
range: Resolución
url: 'https://www.xunta.gal/dog/Publicados/1995/19951201/Anuncio64D2_gl.html'
---
<p>Esta delegación provincial, unha vez cumpridos os trámites administrativos correspondentes, resolveu anunciar concurso público para a contratación do servicio de cafetería do Fogar da Terceira Idade de Lugo.</p>
<p>1. Prezo mínimo de explotación: 25.000 ptas./ano.</p>
<p>2. Exposición de documentación: os pregos de cláusulas administrativas particulares e demais documentación técnica poderán examinarse no Servicio de Administración e Xestión Económica da Dirección Xeral de Servicios Sociais (Edificio Administrativo de San Caetano), e no Servicio de Axudas e Programas da Delegación Provincial de Sanidade e Servicios Sociais de Lugo, sita en Doutor García Portela, nº 11, durante o prazo de presentación de proposicións desde as 10 ás 14 horas, en días hábiles ágas sábados.</p>
<p>3. As proposicións económicas axustaranse ó modelo establecido que figura unido ó prego de cláusulas administrativas particulares.</p>
<p>4. Lugar: a presentación de proposicións farase no rexistro xeral da Delegación Provincial da Consellería de Sanidade e Servicios Sociais de Lugo, r/ Montevideo, nº 9, en sobres pechados, ou por correo, con xustificación da data de imposición e a comunicación o mesmo día ó órgano da contratación mediante telegrama ou telefax.</p>
<p>5. Prazo de presentación de proposicións: comezará o día seguinte ó da publicación da presente resolución no Diario Oficial de Galicia e rematará o décimo terceiro día natural ás 14 horas.</p>
<p>6. Apertura de proposicións: será realizada pola mesa de contratación o sexto día natural seguinte ó do remate do prazo de presentación de proposicións nos locais da Delegación Provincial da Consellería de Sanidade e Servicios Sociais de Lugo, ás 12 horas, en acto público. Se coincidise este día en sábado ou festivo reunirase o primeiro hábil seguinte, á mesma hora.</p>
<p>7. Documentación que presentarán os licitadores: a esixida na cláusula 10ª do prego de cláusulas administrativas particulares.</p>
<p>8. O pagamento deste anuncio será por conta do adxudicatario.</p>
<p>Lugo, 20 de novembro de 1995.</p>
<p>Luis Abades Álvarez</p>
<p>Delegado provincial de Lugo</p>
<p>95-07863</p>

