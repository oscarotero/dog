---
date: '1995-12-01'
id: 64CA
page: 9147
number: 231
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de novembro de 1995, da Secretaría Xeral da Consellería de
  Agricultura, Gandería e Montes, sobre constitución e modificación das
  sociedades agrarias de transformación que se citan.
range: Resolución
url: 'https://www.xunta.gal/dog/Publicados/1995/19951201/Anuncio64CA_gl.html'
---
<p>En cumprimento das funcións que lle están atribuídas a esta secretaría xeral e para xeral coñecemento, acórdase publica-la relación das sociedades agrarias de transformación, constituídas conforme ó Real decreto 1776/1981, do 3 de agosto e á orde da Consellería de Agricultura, Gandería e Montes do 29 de abril de 1988, inscritas no rexistro de SS.AA.TT. de Galicia, así como as modificacións que se citan.</p>
<p>A constitución de:</p>
<p>A Sociedade Agraria de Transformación Micogal S.A.T. nº 917 XUGA, de responsabilidade limitada, domiciliada en Caldas de Partovia, nº 17-O Carballiño (Ourense); obxecto social: producción e comercialización de productos agrícolas e gandeiros; capital social: 999.990 pesetas; nº de socios: 3.</p>
<p>A modificación de:</p>
<p>A Sociedade Agraria de Transformación Ilma S.A.T. nº 828 XUGA, Gandarón-Boimorto (A Coruña), na asemblea xeral celebrada o 11 de setembro de 1995, acordaron por unanimidade a admisión dun socio, o que produciu un aumento de capital social de catrocentas mil pesetas, pasando dun capital social de un millón duascentas mil pesetas a un definitivo de un millón seiscentas mil pesetas.</p>
<p>A Sociedade Agraria de Transformación Bonsai-Flora S.A.T. nº 681 XUGA, Abegondo (A Coruña), na asemblea xeral celebrada o 3 de agosto de 1995, acordaron por unanimidade un aumento de capital social de cuarenta e dous millóns oitenta mil pesetas, coa participación dos seus cinco socios e pasando dun capital social de cincuenta e sete millóns novecentas vinte mil pesetas a un definitivo de cen millóns.</p>
<p>A Sociedade Agraria de Transformación Tambre S.A.T. nº 753 XUGA, Campo-Trazo (A Coruña), por mandamento do 23 de outubro de 1995 da Axencia Estatal da Administración Tributaria, cancélase a inscrición de baixa provisional no Índice de Entidades, e recupera a alta no mesmo Índice do Rexistro de Sociedades Agrarias de Transformación de Galicia.</p>
<p>Santiago de Compostela, 16 de novembro de 1995.</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>95-07884</p>

