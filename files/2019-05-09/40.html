---
date: '2019-05-09'
id: G0426-240419-0015
page: 22492
number: 88
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de abril de 2019, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao monte de Castelo, concello de Guntín (expediente 141/75).
range: Anuncio
url: >-
  https://www.xunta.gal/dog/Publicados/2019/20190509/AnuncioG0426-240419-0015_gl.html
---
<p>Na sesión celebrada polo Xurado Provincial o día 27.3.2019, figura o seguinte acordo: </p>
    <p>«Monte Castelo (expediente 141/75), pertencente aos veciños da parroquia de Castelo, do termo municipal de Guntín. O 28.5.2018 recíbese copia autenticada de sentenza firme ditada polo Xulgado de Primeira Instancia número 4 de Lugo, do 27.9.2016, ditada no procedemento de xuízo verbal 162/2016, na cal, estimando a demanda presentada declárase: “[...] que a parcela con referencia catastral 27023A130000430000KL pertence de forma íntegra a María Luisa Fernández López [...]”. Dado traslado da documentación ao Servizo de Montes, o 28.1.2019 emítese informe (núm. 50/18) especificando as modificacións resultantes, nos termos que no dito informe se describen, co que o monte Castelo queda cunha superficie de 113,8 hectáreas. Achégase esbozo da situación actual do monte veciñal afectado. Examinada a devandita sentenza, o Xurado, por unanimidade, acorda dar cumprimento ao establecido nela e proceder ás correccións oportunas, coa incorporación do esbozo referido ao expediente de clasificación».</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o devandito acordo. </p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 23 de abril de 2019</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes <br>Veciñais en Man Común de Lugo</p></footer>

