---
date: '2015-04-23'
id: G0256-090415-0002
page: 15611
number: 76
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 9 de abril de 2015, da Área Provincial de Turismo de Lugo, pola que
  se notifica a Resolución do 20 de xaneiro de 2015 ditada no expediente
  sancionador LU-20/2014, por infracción leve en materia de turismo.
range: Cédula
url: >-
  https://www.xunta.gal/dog/Publicados/2015/20150423/AnuncioG0256-090415-0002_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 12, do 14 de xaneiro), notifícaselle a interesada que a seguir se relaciona, a resolución da Xefatura da Área Provincial de Turismo de Lugo ditada no expediente sancionador en materia de turismo número LU-20/2014, incoado ao titular do establecemento de Sarria denominado O Antoxo, situado na rúa Calvo Sotelo, 211, Sarria, xa que intentada polos medios habituais non se puido practicar.</p>
    <p>Esta resolución non esgota a vía administrativa e contra ela os interesados poderán interpor recurso de alzada perante a directora da Axencia Turismo de Galicia no prazo dun mes desde o día seguinte ao da súa publicación, sen prexuízo de que os interesados poidan interpor calquera outro que consideren oportuno.</p>
    <p>De non ter presentado recurso no dito prazo, a sanción devirá firme, e deberán aboar o importe da multa nos seguintes prazos: a) Publicación entre os días 1 e 15 de cada mes, desde a data da publicación ata o día 5 do mes seguinte ou inmediatamente hábil posterior; b) Publicación entre os días 16 e último de cada mes, desde a data da publicación ata o día 20 do mes seguinte ou inmediatamente hábil posterior.</p>
    <p>O pagamento realizarase por transferencia bancaria mediante os impresos formalizados que lle serán facilitados nas dependencias deste servizo. De non efectuarse o ingreso, procederase á exacción da débeda pola vía de constrinximento.</p>
    <p>Expediente: LU-20/2014.</p>
    <p>Denunciada: Alousa 2012, S.L.</p>
    <p>Establecemento: restaurante O Antoxo.</p>
    <p>Enderezo: rúa Calvo Sotelo, 211.</p>
    <p>Localidade: Sarria.</p>
    <p>Feito denunciado: non comunicar cambio de titularidade e de denominación.</p>
    <p>Precepto infrinxido: artigo 35, letra b) da Lei 7/2011.</p>
    <p>Tipificación da infracción: artigo 109.2.c) da Lei 7/2011.</p>
    <p>Resolución: 20 de xaneiro de 2015.</p>
    <p>Sanción: douscentos euros (200 €).</p>
    <p>Lugo, 9 de abril de 2015</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>

