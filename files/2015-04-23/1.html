---
date: '2015-04-23'
id: G0244-160415-0004
page: 15521
number: 76
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 58/2015, do 9 de abril,  polo que se aproba o cambio de denominación
  do Colexio Oficial de Decoradores de Galicia, que pasa a denominarse Colexio
  Oficial de Deseñadores de Interior/Decoradores de Galicia.
range: Decreto
url: >-
  https://www.xunta.gal/dog/Publicados/2015/20150423/AnuncioG0244-160415-0004_gl.html
---
<p>Mediante Lei orgánica 16/1995, do 27 de decembro, lévase a cabo a transferencia de competencias de titularidade estatal á Comunidade Autónoma de Galicia, utilizando a vía prevista no artigo 150.2 da Constitución. En concreto, no seu artigo 3, transfire á nosa comunidade as competencias de desenvolvemento lexislativo e execución en materia de corporacións de dereito público representativas de intereses económicos e profesionais, no marco da lexislación básica do Estado.</p>
    <p>A propia Lei orgánica prevé, tal e como expón o mandato constitucional, a transferencia de servizos necesarios, que se leva a cabo de forma efectiva a través do Real decreto 1643/1996, do 5 de xullo, de traspaso de funcións e servizos da Administración do Estado en materia de colexios oficiais ou profesionais. </p>
    <p>Tendo en conta o dito traspaso, o Decreto 337/1996 estableceu a asunción de funcións transferidas á Comunidade Autónoma de Galicia polo Real decreto 1643/1996, asignándolle as funcións á Consellería de Xustiza, Interior e Relacións Laborais (na actualidade Vicepresidencia e Consellería de Presidencia, Administracións Públicas e Xustiza, segundo estrutura establecida no Decreto 72/2013, do 25 de abril).</p>
    <p>A Lei 11/2001, do 18 de setembro, de colexios profesionais da Comunidade Autónoma de Galicia, ditada en virtude da devandita competencia, regula no seu artigo 13 o procedemento de modificación de denominación dun colexio profesional, atribuíndo facultades de iniciativa ao propio colexio, á Administración autonómica ou ao consello galego respectivo, sinalando que a aprobación do cambio de denominación se realizará por decreto do Consello da Xunta de Galicia. </p>
    <p>A Vicepresidencia e Consellería de Presidencia, Administracións Públicas e Xustiza, de conformidade coas facultades atribuídas pola normativa vixente en materia de colexios profesionais, tramitou o procedemento de modificación da denominación do Colexio Oficial de Decoradores de Galicia, por petición do propio colexio, que solicita a modificación da súa denominación e pasa a chamarse Colexio Oficial de Deseñadores de Interior/Decoradores de Galicia, por considerala axeitada á normativa vixente.</p>
    <p>En virtude do sinalado, por proposta do vicepresidente e conselleiro de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do nove de abril de dous mil quince,</p>
    <h2>DISPOÑO:</h2>
    <p>Artigo único. Cambio de denominación</p>
    <p>Aprobar o cambio de denominación do Colexio Oficial de Decoradores de Galicia, que pasa a denominarse Colexio Oficial de Deseñadores de Interior/Decoradores de Galicia.</p>
    <p>Disposición derradeira única. Entrada en vigor</p>
    <p>O presente decreto entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, nove de abril de dous mil quince</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente e Conselleiro de Presidencia, Administracións Públicas e Xustiza</p>

