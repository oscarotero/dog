---
date: '2012-09-14'
id: G0003-060912-0001
page: 36019
number: 176
agency: Servizo Galego de Saúde
section: IV. Oposicións e concursos.
title: >-
  RESOLUCIÓN 3/2012, do 27 de agosto, da Xerencia do Complexo Hospitalario
  Universitario de Vigo, pola que se anuncia convocatoria pública para a
  provisión do posto da xefatura de persoal facultativo do Servizo de Farmacia
  Hospitalaria deste complexo hospitalario.
range: Resolución
url: >-
  https://www.xunta.gal/dog/Publicados/2012/20120914/AnuncioG0003-060912-0001_gl.html
---
<p>De conformidade co establecido no capítulo VI do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e da Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio, polo que se establece a estrutura orgánica do Servizo Galego de Saúde, e da Orde do 15 de xuño de 2009, sobre delegación de competencias en órganos centrais e periféricos do Servizo Galego de Saúde (DOG núm. 119, do 19 de xuño), o xerente do Complexo Hospitalario Universitario de Vigo, </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de avaliación colexiada, o posto de traballo que se cita no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas de persoal do complexo hospitalario e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberanse presentar en calquera dos rexistros do Complexo Hospitalario Universitario de Vigo, dirixidas ao xerente do complexo hospitalario, no prazo de 20 días naturais contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderanse presentar a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 27 de agosto de 2012</p>
    <footer><p>Francisco Soriano Paredes<br>Xerente do Complexo Hospitalario Universitario de Vigo</p></footer>
    <h2>ANEXO</h2>
    <p>Denominación do posto: xefe do Servizo de Farmacia Hospitalaria do Complexo Hospitalario Universitario de Vigo.</p>
    <p>Procedemento de provisión: avaliación colexiada.</p>
    <p>Nº de vacantes: 1.</p>

