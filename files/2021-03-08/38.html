---
date: '2021-03-08'
id: G0596-220221-0008
page: 13745
number: 45
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 22 de febreiro de 2021, da Xefatura Territorial da Coruña, de
  comunicación do traslado de follas de valoración por expediente de
  expropiación, no concello de Vimianzo (expediente IN661A 2010/5-1).
range: Anuncio
url: >-
  https://www.xunta.gal/dog/Publicados/2021/20210308/AnuncioG0596-220221-0008_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no Boletín Oficial del Estado resulta preceptiva cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar, mediante o presente anuncio infórmase da presentación das follas de valoración da entidade beneficiaria no procedemento expropiatorio sobre os bens e dereitos afectados pola instalación eléctrica denominada Parque Eólico Monte Tourado, no concello de Vimianzo (expediente IN661A 2010/5-1), correspondentes aos predios e ás titularidades que se sinalan no cadro anexo que se detalla.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Coruña da Consellería de Economía, Empresa e Innovación, situada no Edificio Administrativo Monelos, na rúa Vicente Ferrer, 2-2º, 15008 A Coruña, na Sección de Expropiacións (solicitarase cita previa no teléfono de contacto 981 18 49 11), das 9.00 ás 14.00 horas, de luns a venres. As persoas interesadas disporán dun prazo de dez (10) días, a partir da publicación deste anuncio, para solicitar a remisión das correspondentes valoracións ao enderezo que sinalen.</p>
    <p>Unha vez transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao vencemento do prazo sinalado para comparecer.</p>
    <p>A Coruña, 22 de febreiro de 2021</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN661A 2010/5-1.</p>
    <p>Entidade beneficiaria: Greenalia Wind Power Monte Tourado, S.L.U.</p>
    <p>Denominación da instalación: Parque Eólico Monte Tourado.</p>
    <p>Concello: Vimianzo.</p>
    <table>
     <tbody>
      <tr>
       <td>Predios</td>
       <td>Lugar</td>
       <td>Titularidade proposta</td>
      </tr>
      <tr>
       <td>189</td>
       <td>Monte do Castro</td>
       <td>Descoñecida</td>
      </tr>
      <tr>
       <td>214</td>
       <td>Castro</td>
       <td>Descoñecida</td>
      </tr>
     </tbody>
    </table>

