---
date: '2014-02-20'
id: G0007-310114-0003
page: 7193
number: 35
agency: Xulgado do Social número 3 de Santiago de Compostela
section: V. Administración de xustiza.
title: EDICTO (873/2012).
range: Edicto
url: >-
  https://www.xunta.gal/dog/Publicados/2014/20140220/AnuncioG0007-310114-0003_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento despedimento/cesamentos en xeral 873/2012 deste xulgado do social, seguido por instancia de Jesús Pardal Castro contra a empresa Tolroga, S.L. e o Fondo de Garantía Salarial, sobre ordinario, ditouse a seguinte resolución:</p>
    <p>Sentenza.</p>
    <p>En Santiago de Compostela o 28 de xaneiro de 2014.</p>
    <p>Vistos por Mª del Carmen Barcala Barreiro, maxistrada xuíza substituta do Xulgado do Social número 3 dos de Santiago de Compostela, os presentes autos rexistrados co número indicado, promovidos por instancia de Jesús Pardal Castro, asistido polo letrado Juan Gerpe Castro, fronte á mercantil Tolroga, S.L., o Fondo de Garantía Salarial (Fogasa) e Isaac González Peña, na súa condición de administrador concursal, que non compareceron malia constaren debidamente citados, dítase a presente sentenza con base nos seguintes</p>
    <p>(…)</p>
    <p>Decido que estimo integramente as demandas interpostas por Jesús Pardal Castro fronte á mercantil Tolroga, S.L., o Fogasa e Isaac González Peña, na súa condición de administrador concursal e, en consecuencia:</p>
    <p>1ª. Declaro procedente a extinción da relación laboral existente entre Jesús Pardal Castro e a mercantil Tolroga, S.L. e extinguida esta a día de hoxe (28.1.2012), declaro improcedente o despedimento do demandante levado a cabo con efectos do 30.11.2012, e condeno a empresa a aboar ao demandante a cantidade de 10.749,61 euros en concepto de indemnización e 10.272,25 euros en concepto de salarios debidos desde a data do despedimento e ata a de extinción da relación laboral (425 días). Condeno os demandados a estar e pasar por esta declaración e a Isaac González Peña, unicamente na súa condición de administrador concursal.</p>
    <p>2ª. Declaro o dereito do demandante a percibir a cantidade de 3.675,30 euros en concepto de salarios de xuño, xullo, agosto, setembro, outubro e novembro de 2012, condenando a Tolroga, S.L. a aboar a devandita cantidade incrementada co 10 % de xuros de demora. Condeno os demandados a estar e pasar por esta declaración e a Isaac González Peña, unicamente na súa condición de administrador concursal.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Prevense á empresa demandada que para interpor recurso deberá acreditar ter ingresado na conta de consignacións deste xulgado o importe da condena ou aval bancario solidario e 150,00 euros en concepto de depósito, sen cuxo requisito non será admitido a trámite o recurso, quedando firme a sentenza.</p>
    <p>Así o acorda, manda e asina Carmen Barcala Barreiro, maxistrada xuíza substituta do Xulgado do Social número 3 de Santiago de Compostela.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Tolroga, S.L., expido o presente.</p>
    <p>Santiago de Compostela, 29 de xaneiro de 2014</p>
    <footer><p>A secretaria xudicial</p></footer>

