---
date: '2003-01-07'
id: BCE
page: 96
number: 3
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 11 de novembro de 2002 pola que se fixan os prezos de venda ó publico
  de diversas publicacións da Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2003/20030107/AnuncioBCE_gl.html'
---
<p>A Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 6, sinala a obriga de que os prezos privados sexan fixados polas consellerías correspondentes, logo do informe favorable da Consellería de Economía e Facenda, e publicados no Diario Oficial de Galicia.</p>
<p>Para cumprir ese mandado e despois de emitido preceptivo informe favorable da Consellería de Economía e Facenda, esta consellería</p>
<p>DISPÓN:</p>
<p>Artigo único.</p>
<p>1. Quedan aprobados os prezos de venda ó público das publicacións editadas por esta consellería que se relacionan no anexo.</p>
<p>2. Estes prezos entenderanse, se é o caso, con IVE incluído.</p>
<p>Santiago de Compostela, 11 de novembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO I</p>
<p>-Diccionario de artes de pesca de España y sus posesiones. PVP: 72,12 euros.</p>
<p>-Manual de política pesquera (tomos I e II) en castelán. PVP: 45,07 euros.</p>
<p>-Manual de política pesqueira (tomos I e II) en galego. PVP: 45,07 euros.</p>
<p>-A pesca profesional e a súa técnica. PVP: 12,02 euros.</p>
<p>-La pesca profesional y su técnica. PVP: 12,02 euros.</p>
<p>-La pesquería de sepia con trasmallos en la ensenada de San Simón. PVP: 6,01 euros.</p>
<p>-A pesqueira do choco con trasmallos na ensenada de San Simón. PVP: 6,01 euros.</p>
<p>-A pesca da balea en Galicia nos séculos XVI e XVII. PVP: 11,41 euros.</p>
<p>-La guerra de la sardina: 15,02 euros.</p>
<p>-A guerra pola sardiña: 15,02 euros.</p>
<p>-Os señores do mar: 15,02 euros.</p>
<p>-A Vida no Mar Salgado (Colección que comprende os seguintes títulos: Centola, Eu son Carme, Eu son Antón, Eu son Ana, Mexillón, Polbo, Camarón, Ourizo, Percebe, Peixe Sapo, Eu son Brais, Rodaballo, Xurelo): 15 euros.</p>

