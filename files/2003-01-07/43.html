---
date: '2003-01-07'
id: C6E
page: 155
number: 3
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 18 de novembro de 2002, da Delegación Provincial da Coruña, polo que
  se anuncia a toma de posesión provisional dos predios da zona de concentración
  parcelaria de Ponteúlla (Vedra-A Coruña).
range: Aviso
url: 'https://www.xunta.gal/dog/Publicados/2003/20030107/AnuncioC6E_gl.html'
---
<p>Rematada a publicación do acordo de concentración parcelaria da zona de Ponteúlla (Vedra-A Coruña) e non excedendo o número de recursos presentados e pendentes de resolver do seis por cento dos titulares das explotacións, nin representando os reclamantes máis do dez por cento da superficie concentrada, a Dirección Xeral de Infraestructuras Agrarias resolveu dar posesión provisional dos novos predios. A toma de posesión é obrigatoria para tódolos interesados e enténdese sen prexuízo das rectificacións que procedan como consecuencia dos recursos que prosperen (artigo 44 da Lei de concentración parcelaria para Galicia). No caso de que algún propietario non permita a toma de posesión dos predios de substitución, no prazo indicado, será obxecto, logo de apercibimento, de compulsión directa, tal e como establece o artigo 45 da antedita lei.</p>
<p>Os interesados poderán reclamar ante esta delegación provincial, sita na praza Luís Seoane, s/n, 6º andar da Coruña xuntando dictame pericial, sobre diferencias superiores ó dous por cento entre a cabida real dos novos predios e o que conste no expediente de concentración, no prazo de trinta días contados desde o seguinte ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia.</p>
<p>Para os efectos oportunos establécense os seguintes prazos de toma de posesión:</p>
<p>a) Labradío sen colleita pendente, prados e pastos: o día seguinte ó da publicación deste aviso no Diario Oficial de Galicia.</p>
<p>b) Os restantes predios no momento de seren retiradas as colleitas que estivesen pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre contribuínte e adxudicatario. En caso contrario, poderán ser retiradas polos propietarios das parcelas que se entregan no prazo de oito meses contados desde a publicación do presente aviso no Diario Oficial de Galicia, logo de petición á Xefatura de Servicio de Montes e Industrias Forestais do preceptivo permiso e o informe favorable do Servicio de Conservación da Natureza, da Consellería de Medio Ambiente no caso de ser especies autóctonas protexidas. Transcorrido o referido prazo, entenderase que pertencen ó propietario do novo predio.</p>
<p>A Coruña, 18 de novembro de 2002.</p>
<p>Jesús Collar Urquijo</p>
<p>Delegado provincial da Coruña</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

