---
date: '1995-08-29'
id: 3CF2
page: 6
number: 165
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 10 de agosto de 1995 pola que se aproba a oferta de emprego
  público para 1995.
range: Resolución
url: 'https://www.xunta.gal/dog/Publicados/1995/19950829/Anuncio3CF2_gl.html'
---
<p>Aprobada a relación de postos de traballo do persoal de administración e servicios desta universidade por acordos da Xunta de Goberno e do Consello Social do 20 de abril e 5 de maio de 1995, respectivamente, e publicada a mesma por Resolución do 11 de maio de 1995 (BOE do 9 de xuño), procede agora adopta-las medidas necesarias para dota-lo referido cadro de persoal cos correspondentes efectivos de persoal.</p>
<p>Se ben dentro destas medidas se inclúen todas aquelas actuacións que, ademais dos sistemas de promoción interna, se refiren á provisión de postos de persoal funcionario e laboral mediante concurso de méritos ou, se é o caso, libre designación, de conformidade co que se determine nas citadas relacións de postos de traballo e nas normas laborais de aplicación, a presente resolución pretende unicamente cuantifica-las necesidades de recursos humanos que non poden ser cubertas cos efectivos de persoal existentes no cadro de persoal da universidade, para as que existe crédito orzamentario e das que se considera conveniente a súa cobertura de modo inmediato, -incluídas as prazas que se indican nas resolucións do 18 de maio e do 19 de xullo de 1994 (BOE do 26 de maio e do 26 de xullo, respectivamente)-; o que constitúe, en definitiva, a oferta pública de emprego da Universidade da Coruña a que se refire o R.D. 364/1995, do 10 de marzo (BOE do 10 de abril), debendo a súa aprobación efectuarse </p>
<p>con carácter previo á convocatoria dos procedementos selectivos previstos, tanto na citada norma como na Lei 3/1995, do 10 de abril (DOG do 20) e disposicións concordantes.</p>
<p>Por todo o exposto, este rectorado, no uso das atribucións contidas nos artigos 65 dos estatutos desta universidade aprobados polo decreto da Xunta de Galicia 253/1992, do 10 de setembro (DOG do 17), en relación co artigo 3 da Lei de reforma universitaria, do 25 de agosto de 1983 (BOE do 1 de setembro),</p>
<p>RESOLVE:</p>
<p>Primeiro.-En cumprimento do previsto no artigo 18 da Lei 30/1984, do 2 de agosto, de medidas para a reforma da función pública, e de acordo co previsto no artigo 7 do R.D. 364/1995, do 10 de marzo (BOE do 10 de abril), apróbase a oferta de emprego para 1995 desta universidade, nos termos que se establecen na presente resolución.</p>
<p>Segundo.-Na oferta de emprego inclúense as prazas vacantes relacionadas no anexo que, contidas na vixente relación de postos de traballo, están dotadas orzamentariamente e das que a súa cobertura se considera conveniente para o presente exercicio.</p>
<p>Terceiro.-Nas probas selectivas para ingreso nos corpos e escalas de funcionarios e categorías de persoal laboral serán admitidas as persoas con minusvalidez en igualdade de condicións cos demais aspirantes. Non obstante, os aspirantes co minusvalidez deberán acreditar, mediante documento expedido</p>
<p>polos órganos correspondentes da Consellería de Sanidade e Servicios Sociais a compatibilidade da súa condición co desempeño das tarefas e funcións das prazas de que se trate.</p>
<p>Do total de prazas ofertadas reservarase a porcentaxe legalmente establecida para persoas con minusvalidez.</p>
<p>A Coruña, 10 de agosto de 1995.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO</p>
<p>Funcionarios</p>
<p>Grupo D</p>
<p>Auxiliares administrativos66</p>
<p>Grupo B</p>
<p>Axudantes de biblioteca28</p>
<p>Total funcionarios........94</p>
<p>Pesoal laboral</p>
<p>Grupo I</p>
<p>Analistas2</p>
<p>Analistas de sistemas3</p>
<p>Analista responsable de sistemas1</p>
<p>Analista comunicacións e Mant. redes2</p>
<p>Técnicos laboratorio investigación5</p>
<p>Técnicos programas I+D2</p>
<p>Grupo II</p>
<p>Arquitecto técnico1</p>
<p>Técnico mantemento1</p>
<p>Programadores4</p>
<p>Técnico de relacións internacionais1</p>
<p>Grupo III</p>
<p>Técnicos especialistas11</p>
<p>Operadores10</p>
<p>Grupo IV</p>
<p>Conserxes10</p>
<p>Auxiliares de biblioteca5</p>
<p>Especialistas de correos2</p>
<p>Especialistas de laboratorio4</p>
<p>Grupo V</p>
<p>Telefonistas8</p>
<p>Auxiliares de servicios31</p>
<p>Total laborais........103</p>
<p>9505331</p>

