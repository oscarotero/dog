---
date: '1996-09-30'
id: A41A
page: 8784
number: 191
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 8 xullo de 1996, do Xurado Provincial de Montes Veciñais en Man
  Común da Coruña, pola que se resolve o expediente número 316 que afecta ó
  monte Liñares, do lugar de Liñares, parroquia de Maroñas (concello de
  Mazaricos).
range: Resolución
url: 'https://www.xunta.gal/dog/Publicados/1996/19960930/AnuncioA41A_gl.html'
---
<p>Para os efectos previstos no artigo 28 do Regulamento de aplicación da Lei 13/1989 de Montes Veciñais en Man Común, e de conformidade co disposto no artigo 60.1º da Lei 30/1992 de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común da Coruña, en sesión celebrada o 8 de xullo de 1996, adoptóu o seguinte acordo:</p>
<p>Reunido na data 8 de xullo de 1996 o Xurado Provincial de Montes Veciñais en Man Común da Coruña, baixo a Presidencia do Delegado da Consellería de Agricultura, Gandería e Montes, Rogelio Aramburu Núñez, coa asistencia do vicepresidente Ángel Barallo Sánchez, maxistrado da Audiencia Provincial de A Coruña, os vocais, Federico Sánchez Rodríguez, xefe do Servicio de Montes e I.F., Ramón Olano Calleja, letrado do Gabinete Xurídico Territorial da Xunta, Juán Ramón Beneyto Bellas, representante do Colexio de Avogados de A Coruña e do secretario Manuel Puente Araújo, letrado da citada delegación. O vocal José Manuel Caramés Franco, representante das Comunidades Veciñais de Montes en Man Común xustificóu a súa ausencia por motivos laborais.</p>
<p>Reunidos nesta data para estudiar e resolve-lo:</p>
<p>Expediente nº: 316.</p>
<p>Monte: Liñares.</p>
<p>Lugar: Liñares.</p>
<p>Parroquia: As Maroñas.</p>
<p>Concello: Mazaricos.</p>
<p>1º Resultando que diversos veciños do lugar de Liñares, parroquia das Maroñas, concello de Mazaricos, solicitaron con data 25-5-1994 deste xurado, a declaración como veciñal do expresado lugar, do monte arriba citado e que ten as seguintes características:</p>
<p>Superficie: 17 ha.</p>
<p>Lindeiros: é parte do monte Santa Mariña, nº 103-L do C.U.P.</p>
<p>Norte: desde o piquete nº 76, seguindo a orde de piquetes ata o nº 78 do deslinde do monte Santa Mariña, con propiedades particulares de veciños de Liñares.</p>
<p>Leste: desde o piquete nº 78 ó nº 83 con propiedades particulares de veciños de Liñares. Do nº 83 ó 85 coa estrada de Sta.Comba a Muros.</p>
<p>Sur: desde o piquete nº 85 ó nº 92 con propiedades particulares dos veciños de Corbeira, na parroquia de Eirón.</p>
<p>Oeste: desde o piquete nº 92 ó nº 96, con propiedades particulares dos veciños de Foxas, polo camiño que vai desde Foxas de Abaixo ata a estrada de Sta. Comba a Muros. Desde o piquete nº 96 ó nº 76 co mesmo monte Sta. Mariña dos veciños de Foxas, seguindo o camiño anteriormente citado.</p>
<p>2º Resultando que á vista de tal solicitude, o xurado, na súa reunión de 28-6-1994, acordóu inicia-lo oportuno expediente nomeándose como instructor do mesmo a Ramón Olano Calleja, quen aceptóu expresamente dito cargo. Procedéuse á correspondente tramitación, librándose mandamento para a anotación preventiva no Rexistro da Propiedade de Muros, oíndose a tódalas persoas, organismos e corporacións interesadas, expedíndose mandamentos a tal fin dirixidos ó alcalde-presidente do concello de Mazaricos, ó xefe do Servicio de Montes e I.F. e publicándose edictos no DOG (nº 214 do 8-11-1995), taboleiro de anuncios do Concello e lugares de costume.</p>
<p>3º Resultando que os veciños de Liñares fundamentan a súa petición ante o Xurado Provincial de Montes Veciñais en Man Común no aproveitamento desde tempos inmemoriais de forma consuetudinaria, en réxime de comunidade e sen asignación de cotas, segundo os usos e costumes, no monte correspondente ó dito lugar. Presentan copia de escritura de asignación de cupos correspondente ó citado lugar, así como acreditación da orixe foral do monte.</p>
<p>Tal petición é informada favorablemente polo acordo do Pleno do Concello de Mazaricos de data 25-2-1994.</p>
<p>4º Resultando que ante o presente expediente foi formulada por Mª Clementina e Prudencia Ferradas Fernández unha reclamación, alegando a condición de donas y posuidoras de varios predios situados no monte que se pretende declarar. Os citados predios encóntranse inscritos no Rexistro da Propiedade.</p>
<p>5º Resultando que na tramitación das presentes actuacións secumpriron as formalidades legais e regulamentarias, esixidas principalmente pola Lei 13/1989, do 10 de outubro, de montes veciñais en man común, e o seu regulamento de aplicación aprobado polo Decreto 260/1992, de 4 de setembro, ambos da Comunidade Autónoma de Galicia, Lei de procedemento administrativo e demais disposicións aplicables no caso.</p>
<p>Celebrada sesión no día de hoxe, á que foron citados en legal forma tódolos interesados no expediente, compareceu e oíuse á representación dos promotores del, os cales se ratifican na súa solicitude. Non o fixo a representación de Prudencia e Clementina Ferradás, se ben presentan escrito no que se ratifican no manifestado anteriormente no expediente.</p>
<p>Vistos os preceptos das disposicións citadas e demais de xeral aplicación.</p>
<p>1º Considerando que o Xurado Provincial de Montes Veciñais en Man Común da Coruña ten xurisdicción e competencia para coñecer do presente expediente en virtude do disposto nos artigos 9 e 10 da Lei da Comunidade Autónoma de Galicia 13/1989, do 10 de outubro, de montes veciñais en man común.</p>
<p>2º Considerando que en conformidade co contido do art. 11 da citada lei e 19 do regulamento, aprobado polo Decreto 260/1992, do 4 de setembro, os veciños de Liñares, parroquia das Maroñas, concello de Mazaricos, son parte lexítima para solicita-la iniciación do presente expediente de cualificación.</p>
<p>3º Considerando que o xurado, á vista dos dereitos alegados por Mª Clementina e Prudencia Ferradas Fernández, estima que o formulado é cuestión relativa ó dominio dos citados predios, da competencia dos tribunais da xurisdicción ordinaria, para substanciar polos trámites do xuízo declarativo ordinario que corresponda.</p>
<p>4º Considerando que o monte debe reuni-las seguintes características:</p>
<p>1. Pertenza a agrupacións de veciños na súa calidade de grupos sociais, non como entidades administrativas.</p>
<p>2. Se aproveite consuetudinariamente en réxime de comunidade, sen asignación de cotas polos membros de cada agrupación na súa condición de veciños comuneiros.</p>
<p>3. Que os veciños comuneiros residan habitualmente con casa aberta dentro da área xeográfica sobre a que se asenta o grupo social que tradicionalmente aproveitou o monte (arts. 1, 2 e 3 da Lei 13/89 e 1, 2 e 3 do Regulamento do 4 de setembro de 1992).</p>
<p>5º Considerando que das actuacións que constan no expediente, e en especial da comprobación do que se expresa no 3º resultando, dedúcese de forma indiscutible que no presente caso nos encontramos cun monte pertencente á Comunidade Veciñal de Liñares, parroquia das Maroñas, no que se cumpren os aludidos requisitos.</p>
<p>Por iso, este xurado á vista dos antecedentes e fundamentos de dereito expostos, nésta data.</p>
<p>Acorda cualificar como monte veciñal en Man Común da Comunidade Veciñal do lugar de Liñares, parroquia de Maroñas, concello de Mazaricos, o denominado monte Liñares, cos lindeiros, superficie e características que figuran no primeiro tesultando, excluíndose de tal calificación aquelas parcelas sobre as que formularon alegación Mª Clementina e Prudencia Ferradas Fernández, que permanecerán coa condición que teñen na actualidade. Así mesmo acórdase excluí-lo declarado do inventario de bens do concello e do catálogo dos de utilidade pública, se neles estivese inscrito, incluíndoo no Rexistro de Montes Veciñais en Man Común</p>
<p>que figura na Delegación de Agricultura, Gandería e Montes da Coruña.</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó de publicación da presente resolución no Diario Oficial de Galicia, segundo a ata agora vixente Lei de procedemento administrativo.</p>
<p>A Coruña, 8 de xullo de 1996.</p>
<p>Visto e prace</p>
<p>Rogelio Aramburu Núñez</p>
<p>Presidente do Xurado Provincial de Montes Veciñais en Man Común da Coruña</p>
<p>Manuel Puente Araújo</p>
<p>Secretario do Xurado Provincial de Montes Veciñais en Man Común da Coruña</p>
<p>9607007</p>

