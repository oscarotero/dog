---
date: '1996-09-30'
id: A3C2
page: 8755
number: 191
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Orde do 26 de setembro de 1996 pola que se atribúe o exercicio de funcións en
  materia de asociacións e espectáculos públicos.
range: Orde
url: 'https://www.xunta.gal/dog/Publicados/1996/19960930/AnuncioA3C2_gl.html'
---
<p>Polo Decreto 336/1996, do l3 de setembro, a Comunidade Autónoma de Galicia, asume as funcións e servicios en materia de asociacións e espectáculos públicos, traspasados mediante os reais decretos 1639/l996 e 1640/1996, do 5 de xullo, que lle foron asignados á Consellería de Xustiza, Interior e Relacións Laborais.</p>
<p>Neste decreto, facúltase o conselleiro de Xustiza, Interior e Relacións Laborais a dictar cantas disposicións sexan necesarias para o seu desenvolvemento e adopta-las medidas precisas para a plena efectividade e executividade práctica das funcións traspasadas.</p>
<p>Na súa virtude, co fin de lograr unha xestión máis áxil e eficaz en consonancia cos principios de economía, celeridade e eficacia que deben presidir toda actuación administrativa, faise necesario atribuír ós delegados provinciais determinadas competencias das que se asumen no Decreto 336/l996, no ámbito das súas respectivas provincias, e de acordo co anterior,</p>
<p>DISPOÑO:</p>
<p>Artigo lº.-Asignación de funcións.</p>
<p>Corresponderán ós delegados provinciais da Consellería de Xustiza, Interior e Relacións Laborais, no ámbito da súa respectiva provincia, exercita-las</p>
<p>funcións propias da consellería que se determinan no presente decreto.</p>
<p>Artigo 2º.-Espectáculos públicos.</p>
<p>En materia de espectáculos públicos, corresponderánlles ós delegados provinciais as funcións transferidas que viñan desempeñando os órganos da Administración periférica do Estado.</p>
<p>Artigo 3º.-Asociacións.</p>
<p>En materia de asociacións, corresponderánlles ós delegados provinciais as seguintes funcións que viñan desempeñando os órganos da Administración periférica do Estado:</p>
<p>a) O rexistro de tódalas asociacións que desenvolvan principalmente as súas actividades e teñan establecido o seu domicilio dentro do territorio da súa provincia, así como das súas modificacións estatutarias.</p>
<p>b) O exercicio da función da publicidade rexistral respecto ás ditas asociacións.</p>
<p>c) Realiza-las comunicacións ordinarias e preceptivas ó Rexistro Nacional de Asociacións nos casos que proceda.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 26 de setembro de 1996.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>Sres. Delegados Provinciais da Consellería de Xustiza, Interior e Relacións Laborais</p>
<p>7043</p>

